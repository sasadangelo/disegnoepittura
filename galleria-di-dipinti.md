---
title: "Galleria"
date: 2012-06-23 16:08:39
categories: []
tags: []
layout: single
---

Questa è la Galleria di alcuni lavori svolti negli ultimi anni. Ho diviso questa Galleria in più Album in base alla tecnica e allo stile utilizzato. La mia tecnica pittorica si basa essenzialmente su tre elementi:

* **Il Disegno**. Considero il disegno la base di qualsiasi opera pittorica in stile realistico. Se un disegno è sbagliato è difficile recuperare con i colori. Amo spendere molto tempo facendo schizzi che mi aiutano a tenere la mano allenata. Per questo motivo ho deciso di dedicare un album della mia Galleria ad essi. Altro elemento per me molto importante è il disegno realistico in cui l’attenzione è posta sia sul disegno che sul chiaroscuro.
* **Il Chiaroscuro**. E’ l’elemento attraverso cui si riesce a dare tridimensionalità ai propri lavori. Per allenare i miei occhi e la mia mano amo disegnare di tanto in tanto qualche soggetto in stile realista in cui pongo maggiore attenzione al chiaroscuro eseguito con le matite o altri materiali.
* **Il Colore**. E’ l’essenza del mio lavoro. La mia tecnica preferita è la Pittura a Olio e per questo ho dedicato un album ad essa. C’è comunque l’album Altre Tecniche e Illustrazioni dove trovate lavori eseguiti anche con altre tecniche (es. pastello, tecniche miste).

## Quadri a Olio

La Pittura a Olio è senza dubbio la mia tecnica preferita. Con essa ho la sensazione di poter esprimere realmente me stesso. Inoltre, la considero la tecnica che ci collega al nostro passato artistico cui bisogna sempre guardare per migliorarsi.

ngg\_shortcode\_0\_placeholder

## Illustrazioni

Da qualche anno provo molto piacere a sperimentare lavori di Illustrazione che mi consentono di  esercitarmi con il disegno, il chiaroscuro e il colore in maniera alternativa. Ho cominciato traendo ispirazione da qualche artista del web prima tra tutti [Marcello Barenghi](http://www.marcellobarenghi.it/).

ngg\_shortcode\_1\_placeholder

## Tecniche Varie

In questo Album raccolgo alcuni lavori eseguiti a pastello e disegni realistici a matita. Come dicevo sopra, ritengo il disegno realistico un elemento essenziale per migliorare la mia tecnica perché mi consente di concentrarmi sul chiaroscuro.

ngg\_shortcode\_2\_placeholder

## Disegni e Schizzi

Disegnare per me è il fondamento di qualsiasi opera pittorica in stile realista. E’ essenziale per me disegnare qualsiasi soggetto a mano libera che attiri la mia attenzione. Mi piace realizzare piccoli schizzi che, tipicamente, richiedono pochi minuti o qualche ora al massimo. Il disegno deve essere rigorosamente a mano libera eseguito a matita e poi, eventualmente, ripassato a inchiostro o pennarello. I soggetti sono presi da libri, riviste, giornali o web. Fare pratica con il disegno mi aiuta a tenere la mano allenata e poi mi rendo conto che più mi esercito più riesco a realizzare disegni che mi soddisfano. Per questo motivo ho deciso di dedicare un Album della mia Galleria a questi disegni per me molto importanti. Se ti interessa conoscere  il mio approccio al disegno puoi [leggere quest’articolo](https://www.disegnoepittura.it/come-disegnare-soggetto-dipinto/).

> E’ solo disegnando spesso, disegnando tutto, disegnando incessantemente, che un bel giorno scopri per tua grande sorpresa che hai realizzato qualcosa nel suo vero carattere. Camille Pissarro.

ngg\_shortcode\_3\_placeholder