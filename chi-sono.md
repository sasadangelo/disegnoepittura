---
layout: page
title: About me
slug: about-me
excerpt: This page contains some information about Salvatore D'Angelo the owner of the Code4Project website. 
---
# Chi Sono?

![Salvatore D'Angelo]({{ site.baseurl }}/wp-content/uploads/salvatore_d_angelo.jpeg){:width="100" height="100" .responsive_img}

Mi chiamo Salvatore, sono originario della provincia di Salerno e attualmente vivo e lavoro a Roma. Sono laureato in Informatica e lavoro presso una nota società americana di software.

## Quando ho iniziato a dipingere?

Ho iniziato a dipingere all’età di 12 anni realizzando una tela 40×40 con i colori ad olio che rappresentava la famosa “Stanza di Van Gogh”. Subito dopo ho realizzato qualche altro dipinto che ancora conservo oggi. Purtroppo la mia dedizione a questo hobby non è mai stata troppo regolare, ho alternato periodi in cui dipingevo per qualche mese per poi prendermi lunghe pause che certe volte sono durate tanti anni. Ciò è accaduto sia perché sono sempre stato una persona con innumerevoli interessi e sia perché per lunghi anni, lavorando come assoluto autodidatta, non riuscivo ad ottenere i risultati che desideravo.

## Perché un blog?

Nel 2006 per vari motivi decisi di dare a quest’hobby una nuova chance. Già da un po’ di tempo avevo scoperto che su Internet esisteva una innumerevole quantità di siti web ricchi di tutorials, così anziché fare tutto da solo cominciai a seguire i suggerimenti trovati sul web e dedicare qualche giorno della settimana alla pittura. Queste letture mi diedero la possibilità di apprendere molto e di fare progressi. Raccoglievo questi tutorials come appunti allegando di volta in volte le mie note. Un giorno, però, successe l’irreparabile. Avevo degli appunti a cui tenevo molto che, improvvisamente, non riuscii più a trovare, decisi che ciò non doveva più accadere. Fu così che nacque nei primi giorni di Aprile il sito Pittura (pittura.blogspirit.com). Il 26 Aprile decisi di rendere pubblico questo mio blog personale con la certezza che mai nessuno l’avrebbe letto. La mia previsione fu errata e già dopo qualche settimana avevo più di 100 visitatori al giorno. Iniziai così a pensare che il mio viaggio poteva incrociarsi con quello di altre persone che stavano percorrendo la mia stessa strada e arricchii così il mio blog sempre di nuovi contenuti. Con il tempo la piattaforma software gratuita iniziava a strami stretta e così, nel Gennaio 2009, decisi che era tempo di avere un dominio tutto mio e una piattaforma software più affidabile e flessibile. Nacque così Disegno & Pittura.

## Cos’è Disegno & Pittura?

Disegno & Pittura è una community di artisti che hanno in comune la passione per il disegno e la pittura e si scambiano opinioni e consigli tutti i giorni su una piattaforma software che prevede:

* Un blog con oltre 300 articoli visitato da 35000 visitatori al mese;
* Una pagina Facebook con oltre 7000 fan;
* Un account Twitter con oltre 991 followers;
* Una Newsletter con oltre 4500 iscritti;
* Un forum con oltre 1000 iscritti.

Questi sono numeri aggiornati ad Agosto 2017, bisogna considerare che ogni mese essi tendono ad aumentare. Se anche tu sei un appassionato di disegno e pittura e trovi interessanti i contenuti di questo blog non perdere altro tempo e diventa fan della pagina Facebook  e un follower su Twitter.
