---
layout: post
title: "Il Colore"
slug: colore
image: /wp-content/uploads/munsell.jpg
excerpt: "Che cos&#039;è il colore? Quest&#039;articolo spiega come osservare un colore e descriverlo, il primo passo per mescolare i colori."
categories:
    - teoriacolori
tags:
    - mescolare i colori
author: sasadangelo
---

![Colore]({{ site.baseurl }}/wp-content/uploads/munsell.jpg)

_Pubblicato il **{{ page.date | date_to_string }}**_

In tutti i libri di pittura le prime pagine sono sempre riservate alla ruota dei colori, che viene utilizzata per spiegare alcuni concetti fondamentali come: colori primari, secondari, terziari, e complementari. Questi appunti di pittura non sorvoleranno questi argomenti, anzi cercheranno di affrontarli in un modo completamente diverso affiancando gli argomenti teorici con esempi pratici.

![ruota cromatica]({{ site.baseurl }}/wp-content/uploads/hotice.gif)

## Che cos'è il colore?

Da Wikipedia leggiamo la seguente definizione per il [colore](https://it.wikipedia.org/wiki/Colore):

> Il colore è la percezione visiva generata dai segnali nervosi che i fotorecettori della retina mandano al cervello quando assorbono radiazioni elettromagnetiche di determinate lunghezze d'onda e intensità.

## Come rappresentarlo?

Tralasciamo per il momento la definizione fisica e esaminiamo la sua rappresentazione così come storicamente la si rappresenta sui testi artistici. Il primo errore che si commette quando si rappresenta il concetto di colore con la ruota cromatica è quello di pensare che esso sia una grandezza bidimensionale. In realtà, la vera rappresentazione del colore è di natura tridimensionale, le cui tre dimensioni sono:

- tinta (hue nella foto);
- tono (value nella foto);
- saturazione (chroma nella foto).

Chiamiamo questa ruota dei colori tridimensionale: spazio colorimetrico.

![Spazio Colore]({{ site.baseurl }}/wp-content/uploads/spazio-colori.png)

_Foto da [https://fashion-history.lovetoknow.com](https://fashion-history.lovetoknow.com/fashion-clothing-industry/color-dress)_

La **saturazione** è il grado di brillantezza di un colore. Un colore molto saturo è un colore brillante, un colore poco saturo, viceversa, tende al grigio.

Il  **tono** è il grado di luminosità di un colore, ossia il [chiaroscuro]({{ site.baseurl }}/chiaroscuro/).

Infine, la **tinta** è la gamma in cui rientra il nostro colore. Abbiamo solo 6 gamme possibili: giallo, arancio, rosso, viola, blu, verde.

Quando si osserva un tavolo si è portati subito a dire che il suo colore è marrone. Quello che noi identifichiamo con il marrone non è altro che un colore la cui tinta rientra nella gamma giallo/arancio, ha un tono scuro e un grado di saturazione molto basso. Analoga cosa avviene per tanti colori che, nel linguaggio comune, identifichiamo con termini del tipo: beige, color carne, ecc.

**Quindi il pittore dovrebbe sempre ragionare in termini di tinta, tono e saturazione.**

## Come descrivere un colore?

Il principiante nel cercare di colorare degli oggetti sulla tela, spesso ha difficoltà a capire come riprodurre i loro colori. Questa difficoltà nasce dall'incapacità di descrivere quel colore in maniera corretta. Un trucco molto semplice consiste nel descrivere qualsiasi colore in termini di tinta, tono e saturazione. Per fare ciò  bisogna sempre porsi 4 domande fondamentali:

1. **In quale gamma rientra?** Le risposte possibili qui sono: giallo, arancio, rosso, viola, blu, verde.
2. **Qual’è il suo grado di saturazione?** Le risposte possibili sono: brillante, medio, grigiastro.
3. **Qual’è il suo tono?** Le risposte possibili sono: chiaro, medio, scuro.
4. **Qual’è l'esatta temperatura?** Se alla prima domanda abbiamo risposto “giallo”, allora bisogna capire se il colore è effettivamente giallo o è un giallo che tende al verde o all’arancio (arancio e verde sono i colori che sulla ruota cromatica affiancano il giallo).
