---
layout: post
title: "Supporti per dipingere ad olio"
slug: tele-per-dipingere
image: /wp-content/uploads/Fig-1-Tela-100.jpg
excerpt: "Quali tele per dipingere bisogna acquistare? Quest&#039;articolo fa una panoramica dei supporti per dipingere disponibili in commercio per aiutarti nella scelta."
categories:
    - pittura
tags:
    - materiali
    - pittura ad olio
author: sasadangelo
---

![Tele per dipingere]({{ site.baseurl }}/wp-content/uploads/Fig-1-Tela-100.jpg)

_Pubblicato il **{{ page.date | date_to_string }}**_

Il supporto per dipingere a olio per eccellenza è la tela che puoi acquistare in un negozio di Belle Arti o su Internet già montata su un telaio.

![Tela per dipingere]({{ site.baseurl }}/wp-content/uploads/Fig-1-Tela.jpg)

Oltre alla tela, però, i supporti su cui è possibile dipingere a olio sono:

- cartone telato;
    
- pannello telato;
    
- fogli per pittura a olio;
    
- pannello di legno o MDF;
    

## I Supporti per Dipingere ad Olio

Il cartone telato è forse l'ideale per il principiante perché costa poco. In pratica si tratta di una tela incollata su un cartone già preparata con un'imprimitura bianca universale. Lo svantaggio di questo supporto è che tende a curvarsi con facilità, soprattutto con misure oltre il 50x70.

![Cartone Telato]({{ site.baseurl }}/wp-content/uploads/Fig-2-Cartone-Telato.jpg)

Il pannello telato è simile al cartone telato con l'unica differenza che la tela è incollata su legno anziché su cartone. Costa un pochino in più ma non s'incurva facilmente come il cartone. Con dimensioni oltre il 50x70 comincia a diventare troppo pesante.

![Pannello Telato]({{ site.baseurl }}/wp-content/uploads/Fig-3-Pannello-Telato.jpg)

I fogli per pittura a olio si vendono in blocchi da dieci o venti. Dovrebbero essere ideali per studi e prove, ma a mio avviso sono assolutamente da sconsigliare per via dell'eccessiva assorbenza del supporto.

![Fogli per Pittura ad Olio]({{ site.baseurl }}/wp-content/uploads/Fig-4-Fogli-Pittura-Olio.jpg)

Infine, è possibile acquistare pannelli di legno (es. Pioppo) o MDF in falegnameria e preparare poi il supporto per dipingerci sopra. Per fare ciò basta impermeabilizzarlo con acqua e colla vinavil [come spiego nella parte finale di quest'articolo]({{ site.baseurl }}/come-fare-imprimitura-tela/). Questi supporti, come il pannello telato, tendono a diventare troppo pesanti con misure superiori a 50x70.

![Pannelli MDF]({{ site.baseurl }}/wp-content/uploads/Fig-5-Pannelli-MDF.jpg)

## I Tipi di Tele

Le tele si differenziano in base al tipo di tessuto di cui sono composte. Sul sito [l'Angelo dell'Arte](http://angoloarte.altervista.org/TELE.htm) di Alfredo Ossino troviamo il seguente elenco di tessuti con relative caratteristiche:

> - **tele di lino**: considerata la migliore sia per la sua trama fine che per la sua resistenza, è poco sensibile all'umidità e alle variazioni climatiche, inoltre la tessitura fitta gli conferisce un'alta resistenza alle trazioni. Solitamente reperibile in diversi tipi di tessitura: grana grossa, media, fine o extra fine; che ne determinano la qualità e il costo.
>     
> - **Tele di cotone**: questo tipo di tela ha una tessitura molto stretta e sensibile alle variazioni climatiche, all'umidità e alle trazioni. Il costo è inferiore alle tele di lino.
>     
> - **Tele miste lino**: realizzata in lino e cotone, presenta più o meno le stesse caratteristiche della tela di lino ma è sensibilmente più economica rispetto a quest'ultima.
>     
> - **Tele di Iuta**: tela dalla trama molto robusta presenta spesso nodi irregolari e sporgenti. Molto apprezzata da chi ama particolari effetti "a rilievo".
>     
> - **Tele misto cotone**: è una tela economica realizzata con cotone e fibre sintetiche, l'unico inconveniente è che se si deforma difficilmente può tornare tesa.
>     
> - **Tele sintetiche**: esistono in commercio tele completamente sintetiche, realizzate con nylon di alta qualità che, sono immuni ad agenti atmosferici e batterici.
>     

## La Preparazione delle Tele

Le tele, sono vendute in commercio in formato grezzo o con un'imprimitura universale. Nel primo caso bisogna [preparare opportunamente la tela prima di cominciare a dipingere]({{ site.baseurl }}/come-fare-imprimitura-tela/). Nel secondo caso si può decidere di dipingere direttamente sulla tela bianca a patto che essa abbia il giusto grado di assorbenza. Purtroppo i produttori non scrivono questa informazione sulla confezione per cui bisogna capirlo da soli.

Per verificare l'assorbenza di una tela bianca già pronta traccio in un angolino una piccola linea con un pennino e inchiostro di china, se la linea si espande allora la tela è troppo assorbente e necessità di un'ulteriore [preparazione come spiego qua]({{ site.baseurl }}/come-fare-imprimitura-tela/).

_Leggi gli altri articoli della serie [Materiali per pittura a olio]({{ site.baseurl }}/materiali-per-pittura-ad-olio/)._
