---
title: "Tecnica di Caravaggio"
date: 2013-01-17 08:00:46
categories: ['Artisti']
tags: []
layout: single
---

![Tecnica di Caravaggio]({{ site.baseurl }}/wp-content/uploads/caravaggio-mini.jpg "Tecnica di Caravaggio")

Con quale tecnica Caravaggio eseguiva i suoi dipinti? Questa è una serie di articoli il cui obiettivo è quello di illustrarti qual era la  tecnica di Caravaggio per realizzare molti dei suoi dipinti. Approfondirò l’argomento mediante l’analisi di alcuni suoi dipinti e vedrai una serie di progetti eseguiti passo dopo passo, per realizzare alcune copie di suoi dipinti, realizzati dai membri della community Disegno & Pittura.

## Chi era Caravaggio?

![Caravaggio]({{ site.baseurl }}/wp-content/uploads/caravaggio.jpg "Caravaggio")

*Foto da www.biography.com*

Caravaggio è stato uno degli artisti più celebri e controversi della storia dell’arte. Il suo vero nome era Michelangelo Merisi ma veniva chiamato Caravaggio per via della sua provenienza di origine. Egli visse nel periodo a cavallo tra la fine del ‘500 e l’inizio del ‘600 in varie località italiane e straniere come: Milano, Venezia, Caravaggio, Roma, Napoli, Messina e Malta. Nella sua vita realizzò oltre [80 opere](https://it.wikipedia.org/wiki/Opere_di_Caravaggio "Opere di Caravaggio") che oggi tutti noi conosciamo e ammiriamo. Non voglio in quest’articolo continuare oltre con la biografia di Caravaggio perché penso che in rete ci siano milioni di siti che illustrano in maniera chiara e completa la sua storia artistica. Tra le varie fonti è possibile consultare il [sito Wikipedia](https://it.wikipedia.org/wiki/Michelangelo_Merisi_da_Caravaggio "Biografia di Caravaggio"). In questa serie di articoli desidero concentrarmi maggiormente sulla sua tecnica esecutiva.

## La Tecnica di Caravaggio

Su questo blog i membri della community cominciarono a discutere della tecnica di Caravaggio già dal Gennaio 2011. Da allora molto è stato detto e fatto, quindi la serie di articoli che andrò a proporre sono il risultato delle nostre indagini. Molto materiale proviene dalle [pubblicazioni della Dott.ssa Lapucci](http://www.robertalapucci.com/pdf.html "Pubblicazioni della Dott.ssa Lappucci") direttrice del Dipartimento di Restauro dell’Università americana Saci, a Firenze, e docente all’Università Statale della stessa città. Gli articoli che andrò a proporre espongono sia un’analisi dei materiali usati da Caravaggio e sia un’ipotesi sulla sua tecnica esecutiva scaturita dalle numerose indagini di restauro riportate nelle pubblicazioni della Dott.ssa Lapucci.

Le pubblicazioni, ad esempio, menzionano i tipi di tele usate da Caravaggio nelle sue varie opere, i telai lignei e la loro struttura, l’esecuzione dello strato preparatorio, l’esecuzione del disegno, i colori e la vera e propria tecnica di esecuzione. Spero che queste informazioni siano utili a tutti quegli appassionati di pittura affascinati dalla tecnica di Caravaggio e che sperano, un giorno, di poterlo emulare.

Qui di seguito sono elencati gli articoli che spiegano la tecnica di Caravaggio e, per ognuno di esso, ho riportato una breve introduzione sui suoi contenuti.

1. [Quali tele utilizzava Caravaggio?](/tecnica-caravaggio-tele/ "Le Tele di Caravaggio")
2. [Quali telai utilizzava Caravaggio?](/tecnica-caravaggio-telai/)
3. [Quale imprimitura utilizzava per le sue opere?](/tecnica-caravaggio-imprimitura/)
4. [Il disegno , le incisioni, i pentimenti, le stesure al risparmio, i leganti e la tavolozza.](/come-disegnare-dipingere-tecnica-caravaggio-4/)

## Analisi di alcuni dipinti di Caravaggio

![Roberta Lapucci]({{ site.baseurl }}/wp-content/uploads/roberta-lapucci.jpg)

*Foto dal sito di [Roberta Lapucci](http://www.robertalapucci.com/ "Roberta Lapucci")*

Nella precedente sezione abbiamo visto, in linea generale, sia i materiali che la tecnica di esecuzione usata da Caravaggio. Abbiamo però visto che sia i materiali che la tecnica variano in base al periodo storico e alle opere realizzate. Quindi, come accade per molti altri grandi artisti del passato, può aver senso analizzare varie opere del Caravaggio per comprendere maggiormente le differenze di materiali e tecniche usate nelle diverse opere. Qui di seguito trovate i link ad alcuni articoli, ciascuno dei quali analizza in dettaglio un dipinto del Caravaggio.

1. [Il Bacco](http://www.robertalapucci.com/pdf/2009.pdf "Il Bacco")
2. [Resurrezione di Lazzaro](http://www.robertalapucci.com/pdf/1994.pdf "Resurrezione di Lazzaro")
3. [L’Adorazione dei Pastori](http://www.robertalapucci.com/pdf/1994.pdf "Adorazione dei Pastori")

## Tutorial passo dopo passo di copie di opere di Caravaggio

![Progetti step by step]({{ site.baseurl }}/wp-content/uploads/Canestro-Frutta-Caravaggio-Edoardo-La-Francesca.jpg "Progetti step by step")

Dopo tutta la teoria illustrata nelle precedenti sezioni è venuto il momento di vedere in pratica come realizzare alcune opere di Caravaggio. Qui di seguito troverai i link ai progetti di esecuzione di alcune opere di Caravaggio eseguite da alcuni membri della community di Disegno & Pittura. Credo che l’aggiunta dell’esperienza pratica alla teoria non possa fare altro che consolidare la conoscenza dell’artista Caravaggio.

1. [Canestra di Frutta di Caravaggio](/canestra-di-frutta-di-caravaggio-copia/ "Canestra di Frutta di Caravaggio")
2. [Ragazzo con Canestra di Frutta](/come-dipingere-il-ragazzo-con-il-canestro-di-frutta-di-caravaggio/ "Ragazzo con Canestra di Frutta")
3. [Il Bacco](/come-dipingere-bacco-caravaggio/ "Il Bacco")