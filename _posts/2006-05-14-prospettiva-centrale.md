---
layout: post
title: "Prospettiva Centrale"
slug: prospettiva-centrale
image: /wp-content/uploads/prospettiva-centrale-thumb.png
excerpt: "Quest&#039;articolo ti spiegherà che cos&#039;è la prospettiva centrale e come usarla per rendere i tuoi disegni più belli e realistici."
categories:
    - disegno
tags:
    - prospettiva
author: sasadangelo
---

![Prospettiva Centrale]({{ site.baseurl }}/wp-content/uploads/prospettiva-centrale-thumb.png)

_Pubblicato il **{{ page.date | date_to_string }}**_

Quest'articolo è un'introduzione alla prospettiva centrale. Leggendolo inizierai ad apprendere alcuni concetti che ti aiuteranno a creare disegni più belli e realistici.

Nell’articolo sulla [percezione dello spazio]({{ site.baseurl }}/percezione-spazio/) abbiamo compreso come linee convergenti verso un punto danno un senso di profondità. Il prossimo passo è quello di comprendere i principi base della [prospettiva]({{ site.baseurl }}/composizione-prospettiva/).

## Che cos'è la prospettiva centrale?

E' un tipo di prospettiva che si utilizza quando un lato del soggetto da ritrarre è parallelo al piano di proiezione. In tali condizioni tutte le linee prospettiche convergono verso il punto focale centrale situato sulla linea d’orizzonte.

## Un esempio pratico con un cubo

In quest’esempio, mostriamo come disegnare un cubo in prospettiva centrale. Si comincia a tracciare la linea d’orizzonte, i punti focali e la faccia del cubo, con vertici ABCD, parallela al piano di proiezione. Ricordiamo che la distanza dei punti focali laterali da quello centrale equivale alla distanza dell’osservatore dal piano di proiezione.

![Piano Frontale]({{ site.baseurl }}/wp-content/uploads/prospettiva-centrale-1.png)

Facciamo convergere tutti i vertici verso il punto focale centrale.

![Linee Prospettiche]({{ site.baseurl }}/wp-content/uploads/prospettiva-centrale-2.png)

A questo punto la domanda è: quando sarà profondo il nostro cubo in prospettiva in modo tale che essa sembri uguale al segmento AB? Uniamo i punti A e B ai punti focali laterali. Le rette di unione toccheranno le linee prospettiche nei punti E e F. Dal punto E tracciamo poi una verticaleche tocca la linea prospettica che parte dal punto C in G.

![Calcolo Profondità Cubo]({{ site.baseurl }}/wp-content/uploads/prospettiva-centrale-3.png )

Uniamo i punti fin qui ottenuti per ottenere il nostro cubo.

![Cubo in Prospettiva Centrale]({{ site.baseurl }}/wp-content/uploads/prospettiva-centrale-4.png)

Il punto focale centrale, come sappiamo, è posizionato di fronte all’osservatore. Se questi si sposta a sinistra o destra, automaticamente il punto focale centrale si sposta nella medesima direzione alterando la visualizzazione del cubo. Nella figura (a) l'osservatore si è spostato verso destra, per cui quel lato del cubo sarà maggiormente visibile. Nella figura (b) l'osservatore si è spostato a sinistra rendendo così visibile il lato sinistro del cubo. L'osservatore può spostarsi a sinistra o destra fino ad un certo punto, oltre il quale il cubo verrà visto in [prospettiva accidentale]({{ site.baseurl }}/prospettiva-accidentale/ "Prospettiva Accidentale") (o d'angolo).

![Cubo in Prospettiva Centrale]({{ site.baseurl }}/wp-content/uploads/prospettiva-centrale-5.png)

Volendo approfondire il tema consiglio la lettura del seguente articolo su  [Wikipedia](https://en.wikipedia.org/wiki/Perspective_%28graphical%29#Two-point_perspective).

_Hai letto i restanti articoli della serie La Prospettiva? Ecco [l’indice degli articoli disponibili]({{ site.baseurl }}/prospettiva/)._
