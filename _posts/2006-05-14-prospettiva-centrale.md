---
layout: post
title: Prospettiva Centrale
published: true
author: sasadangelo
comments: true
date: 2006-05-14 03:05:14
tags:
    - prospettiva
categories:
    - disegno
permalink: /prospettiva-centrale
---

![Prospettiva Centrale](https://www.disegnoepittura.it/wp-content/uploads/prospettiva-centrale-thumb.png "Prospettiva Centrale")

Quest'articolo è un'introduzione alla prospettiva centrale. Leggendolo inizierai ad apprendere alcuni concetti che ti aiuteranno a creare disegni più belli e realistici.

Nell’articolo sulla [percezione dello spazio](https://www.disegnoepittura.it/percezione-spazio/ "Percezione dello Spazio") abbiamo compreso come linee convergenti verso un punto danno un senso di profondità. Il prossimo passo è quello di comprendere i principi base della [prospettiva](https://www.disegnoepittura.it/composizione-prospettiva/ "Prospettiva").

## Che cos'è la prospettiva centrale?

E' un tipo di prospettiva che si utilizza quando un lato del soggetto da ritrarre è parallelo al piano di proiezione. In tali condizioni tutte le linee prospettiche convergono verso il punto focale centrale situato sulla linea d’orizzonte.

## Un esempio pratico con un cubo

In quest’esempio, mostriamo come disegnare un cubo in prospettiva centrale. Si comincia a tracciare la linea d’orizzonte, i punti focali e la faccia del cubo, con vertici ABCD, parallela al piano di proiezione. Ricordiamo che la distanza dei punti focali laterali da quello centrale equivale alla distanza dell’osservatore dal piano di proiezione.

![Piano Frontale](https://www.disegnoepittura.it/wp-content/uploads/prospettiva-centrale-1.png "Piano Frontale")

Facciamo convergere tutti i vertici verso il punto focale centrale.

![Linee Prospettiche](https://www.disegnoepittura.it/wp-content/uploads/prospettiva-centrale-2.png "Linee Prospettiche")

A questo punto la domanda è: quando sarà profondo il nostro cubo in prospettiva in modo tale che essa sembri uguale al segmento AB? Uniamo i punti A e B ai punti focali laterali. Le rette di unione toccheranno le linee prospettiche nei punti E e F. Dal punto E tracciamo poi una verticaleche tocca la linea prospettica che parte dal punto C in G.

![Calcolo Profondità Cubo](https://www.disegnoepittura.it/wp-content/uploads/prospettiva-centrale-3.png "Calcolo Profondità Cubo")

Uniamo i punti fin qui ottenuti per ottenere il nostro cubo.

![Cubo in Prospettiva Centrale](https://www.disegnoepittura.it/wp-content/uploads/prospettiva-centrale-4.png "Cubo in Prospettiva Centrale")

Il punto focale centrale, come sappiamo, è posizionato di fronte all’osservatore. Se questi si sposta a sinistra o destra, automaticamente il punto focale centrale si sposta nella medesima direzione alterando la visualizzazione del cubo. Nella figura (a) l'osservatore si è spostato verso destra, per cui quel lato del cubo sarà maggiormente visibile. Nella figura (b) l'osservatore si è spostato a sinistra rendendo così visibile il lato sinistro del cubo. L'osservatore può spostarsi a sinistra o destra fino ad un certo punto, oltre il quale il cubo verrà visto in [prospettiva accidentale](https://www.disegnoepittura.it/prospettiva-accidentale/ "Prospettiva Accidentale") (o d'angolo).

![Cubo in Prospettiva Centrale](https://www.disegnoepittura.it/wp-content/uploads/prospettiva-centrale-5.png "Cubi in Prospettiva Centrale")

Volendo approfondire il tema consiglio la lettura del seguente articolo su  [Wikipedia](https://en.wikipedia.org/wiki/Perspective_%28graphical%29#Two-point_perspective "Prospettiva").

_Hai letto i restanti articoli della serie La Prospettiva? Ecco [l’indice degli articoli disponibili](https://www.disegnoepittura.it/prospettiva/ "La Prospettiva")._
