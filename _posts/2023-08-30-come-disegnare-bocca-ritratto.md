---
layout: post
title: Come Disegnare la Bocca in un Ritratto
published: true
author: sasadangelo
comments: true
date: 2009-01-27 11:01:45
tags:
    - ritratto
categories:
    - disegno
permalink: /come-disegnare-bocca-ritratto
---



  Come si disegna la bocca in un Ritratto? La bocca è un elemento fondamentale nel disegno del Ritratto. Questo articolo spiega come disegnare una bocca passo dopo passo. 
  
   Dopo aver studiato le proporzioni del viso, il disegno dell&#8217; occhio, dell&#8217;orecchio e del naso in questo tutorial analizzeremo il disegno della bocca. 



  Nel post relativo al disegno del naso abbiamo visto che la lunghezza di quest&#8217;ultimo è pari circa alla metà della lunghezza della massa facciale. L&#8217;altra metà è occupata dalla bocca e dal mento. Se dividiamo in 3 parti lo spazio che intercorre tra la base del naso e il mento notiamo che 2/3 è occupato dalla bocca e 1/3 dal mento. Gli spigoli laterali della bocca si allineano con il centro delle pupille, quindi la lunghezza della bocca è pari alla distanza dei centri delle due pupille.





  Nella vista di profilo la suddivisione tra bocca e mento che occupano, rispettivamente, 2/3 e 1/3 dello spazio tra la base del naso e quella del mento, è ancora più evidente. Anche di profilo l&#8217;estremità della bocca si allinea con il centro della pupilla. Le componenti principali della bocca sono ovviamente le labbra che rivestono le due arcate dentarie. Tipicamente l&#8217;arcata dentaria superiore sovrasta quella inferiore, per cui anche il labbro superiore avanza rispetto a quello inferiore.





  La figura di sopra mostra i piani facciali della boca. Supponendo una luce proveniente dall&#8217;alto e leggermente spostata a destra, i numeri esprimono i diversi toni (o chiaroscuro) di ciascun piano: 1 più chiaro, 2 leggermente più scuro, 3 ancora più scuro e 4 ancora di più. Il tubercolo ha 2 piani, quello a sinistra colpito dalla luce è più chiaro (come il piano 1), quello a destra è più scuro (come il piano 3).





  Le labbra sono sicuramente la parte più importante della bocca. In esse troviamo il labbro superiore e quello inferiore. Il primo è più lungo e sottile rispetto al secondo ed ha una forma ad M. Il labbro inferiore, più corposo, ha una forma a W.





  Quest&#8217;ultima figura mostra la differenza di lunghezza e spessore tra i due labbri.





  La figura di sopra mostra due esempi di labbra: vista frontale e vista di 3/4. Per ciascuna coppia di labbra abbiamo riportato anche i relativi piani. Essi ci aiutano a comprendere, a seconda della posizione della luce, quale piano è iluminato di più e quale di meno.







  Concludiamo il tutorial con i due esempi di labbra di sopra opportunamente ombreggiati tenendo conto della direzione della luce che proviene dall&#8217;alto a destra. Osservate bene le figure e cercate di isolare i piani visti nella precedente figura, più lontano e opposto alla luce è il piano più scuro esso apparirà. Le zone di max luce si trovano sul labbro inferiore nel piano centrale e sul piano centrale di destra del labbro superiore.
