---
layout: post
title: Le 5 forme di base di una Caricatura
published: true
author: sasadangelo
comments: true
date: 2009-08-25 11:08:19
tags:
    - caricatura
categories:
    - disegno
permalink: /come-disegnare-caricatura-forme-base
---


Quali sono le 5 forme base in una caricatura? Leggendo quest&#8217;articolo lo scoprirai e imparerai anche come l&#8217;esagerazione di una forma influisce sulle altre.


  



  Quali sono le 5 forme base in una caricatura?


Il volto umano viene percepito, non a torto, come qualcosa di complesso da riprodurre. Il motivo risiede nel fatto che ci sono numerosi dettagli come ciglia, sopracciglie, bocca, naso, denti, narici e tanto altro ancora. Volendo semplificare al massimo, notiamo che esso è essenzialmente composto da 5 forme di base: testa, 2 occhi, naso e bocca.

![caricatura][1]

## Le relazioni tra le 5 forme di base

Nello studio sulle [proporzioni del viso][2] abbiamo imparato le relazioni tra questi 5 elementi in un modello ideale. Abbiamo visto, inoltre, che in ciascun individuo queste relazioni differiscono in uno o più elementi e queste differenze rappresentano l&#8217;unicità di quell&#8217;individuo. Ci capita spesso di dire &#8220;quel signore ha un naso grosso&#8221; oppure &#8220;quella ragazza ha le labbra sottili&#8221;. Magari, andando a misurare quel &#8220;naso grosso&#8221; o quelle &#8220;labbre sottili&#8221; ci si accorge che le differenze sono dell&#8217;ordine di pochi millimetri, ma la nostra vista è così raffinata da classificare quelle differenze infinitesimali con termini quali &#8220;grosso&#8221; o &#8220;sottili&#8221;. Riuscire a catturare queste differenze e disegnare i diversi elementi del viso nelle giuste relazioni è ciò che ci consente di raggiungere l&#8217;obiettivo della somiglianza.

Quando parliamo di **relazioni** tra i diversi elementi del viso, intendiamo la distanza tra essi, la loro dimensione e gli angoli che formano gli uni con gli altri.

Per non compromettere la &#8220;somiglianza&#8221; queste relazioni non vanno persi in una caricatura quando si esagera uno o più elementi. Questo è il motivo per cui fare una caricatura non significa &#8220;fare il naso più grosso&#8221;, bensì esagerare uno o più elementi del viso e modificare tutti gli altri in modo tale che le relazioni che determinano la somiglianza non vengano compromessi.

Quindi, volendo sintetizzare quanto detto finora possiamo dire che, eseguire una caricatura significa:


  
    realizzare un disegno che somigli al soggetto ritratto, cercando di catturare le relazioni (distanze, dimensioni e angoli) tra i diversi elementi del viso.
  
  
    esagerare uno o più elementi del viso cercando di mantenere le relazioni di somiglianza variando anche gli altri elementi del viso.
  
  
    raccontare in maniera umoristica-satirica la persona ritratta o rappresentarla in un momento particolare della sua vita evidenziandone i tratti umoristici.
  


## Esempi di esagerazione delle 5 forme di base

Qui di seguito riportiamo alcuni esempi di esagerazione con relativa conservazione delle relazioni.

![caricatura][3]

Il naso è stato allungato. Come reazione gli occhi sono stati avvicinati. La bocca è stata allargata e avvicinata al naso. Come reazione abbiamo allungato il mento e allargato la mascella. L&#8217;allargamento della mascella ha provocato, come reazione, un restringimento della testa.

![caricatura][4]

Per ingrandire gli occhi abbiamo accorciato il naso e ridotta la bocca. Essendo una figura minuta abbiamo ristretto la mascella e come reazione abbiamo allargato la testa.

![caricatura][5]

Anche qui il naso è stato allungato e gli occhi avvicinati. Tuttavia, per avere un viso magro abbiamo ristretto la bocca. Qui di seguito riporto un esempio di caricatura e la relativa semplificazione nelle 5 forme di base.

![caricatura][6]


  Ti è piaciuto quest’articolo? Leggi gli altri articoli del corso per Disegnare una Caricatura.



  Fonte: Tom&#8217;s MAD Blog


 [1]: /wp-content/uploads/caricatura-5-forme-1.jpg "caricatura"
 [2]: /proporzioni-viso/
 [3]: /wp-content/uploads/caricatura-5-forme-2.jpg "caricatura"
 [4]: /wp-content/uploads/caricatura-5-forme-3.jpg "caricatura"
 [5]: /wp-content/uploads/caricatura-5-forme-4.jpg "caricatura"
 [6]: /wp-content/uploads/caricatura-5-forme-5.jpg "caricatura"