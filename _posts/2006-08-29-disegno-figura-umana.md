---
title: "Disegno della figura umana"
date: 2006-08-29 16:50:20
categories: ['Disegno']
tags: ['figura umana']
layout: single
---

![body8]({{ site.baseurl }}/wp-content/uploads/body8.jpg "body8")

Fino ad oggi abbiamo discusso le [proporzioni del corpo umano]({{ site.baseurl }}/proporzioni-corpo-umano/), in riferimento ad una figura ideale. Abbiamo validato poi quelle proporzioni analizzando l’[uomo vitruviano di Leonardo]({{ site.baseurl }}/uomo-vitruviano/). Lo scopo di questo tutorial è quello di costruire, passo dopo passo, una figura umana tenendo in considerazioni le proporzioni ideali definite secoli orsono da Vitruvio prima e i pittori rinascimentali poi.

![disegno figura umana]({{ site.baseurl }}/wp-content/uploads/body1.jpg "disegno figura umana")

Iniziamo con il decidere la lunghezza e la largezza della testa. Queste misure verranno utilizzate nel resto del tutorial come riferimento. Si osservi che la lunghezza dell’uomo è pari a 8 volte la lunghezza della testa. Ho tracciato 8 PUNTI di RIFERIMENTO distanti tra loro in misura pari alla lunghezza della testa e che utilizzeremo nel corso del tutorial.

![disegno figura umana]({{ site.baseurl }}/wp-content/uploads/body2.jpg "disegno figura umana")

Le spalle sono larghe 2 volte la lunghezza della testa. Si osservi l’inclinazione delle clavicole.

![disegno figura umana]({{ site.baseurl }}/wp-content/uploads/body3.jpg "disegno figura umana")

Abbiamo definito **A=altezza testa** e **B=larghezza testa**. Quindi la misura delle spalle è 2\*A. La parte superiore del seno è all’altezza del secondo PUNTO di RIFERIMENTO. Ciascun seno ha una largezza pari a B, la larghezza della testa.

![disegno figura umana]({{ site.baseurl }}/wp-content/uploads/body4.jpg "disegno figura umana")

All’altezza dell’ombelico (leggermente sotto il 3° PUNTO di RIFERIMENTO) la largezza dello stomaco è pari ad A. Invece, sul 4° PUNTO di RIFERIMENTO è largo quanto la zona dei seni, cioè 2\*B. Sul 4° PUNTO di RIFERIMENTO c’è la parte alta del pube.

![disegno figura umana]({{ site.baseurl }}/wp-content/uploads/body5.jpg "disegno figura umana")

Abbiamo impreziosito la figura con un pò di addominali.

![disegno figura umana]({{ site.baseurl }}/wp-content/uploads/body6.jpg "disegno figura umana")

A piedi uniti la largezza dei piedi è pari ad A. Qui uniamo i fianchi con questi due punti in modo da avere la zona in cui verranno inscritte le gambe. Il braccio (escluso il deltoide) è lungo A, mentre l’avambraccio comprese le punte delle dita è pari a 2\*A.

![disegno figura umana]({{ site.baseurl }}/wp-content/uploads/body7.jpg "disegno figura umana")

Disegniamo le gambe. Quando sono unite si formano due spazi. Il primo coincide con il 5° PUNTo di RIFERIMENTO e il secondo con il 7° PUNTO di RIFERIMENTO. All’altezza del 6° PUNTO di RIFERIMENTO c’è la base delle ginocchia.

![disegno figura umana]({{ site.baseurl }}/wp-content/uploads/body8.jpg "disegno figura umana")

Infine disegniamo i piedi che devono avere una largezza pari ad A.