---
title: "Come mescolare i colori con il metodo di Munsell dell&#8217;artista Frank Reilly. Dalla teoria alla pratica."
date: 2008-02-29 15:45:23
categories: ['Teoria dei Colori']
tags: ['mescolare i colori', 'munsell']
layout: single
---

![Frank Reilly](https://www.disegnoepittura.it/wp-content/uploads/frank-reilly.jpg "Frank Reilly")  
Nei precedenti articoli abbiamo [introdotto il modello di Munsell](https://www.disegnoepittura.it/munsell-color-system/) come un ottimo sistema per descrivere il colori in termini di [hue](https://www.disegnoepittura.it/munsell-color-system-hue/), [tono](https://www.disegnoepittura.it/munsell-color-system-parte-tono/) e [saturazione](https://www.disegnoepittura.it/munsell-color-system-saturazione/). Chi desidera avere come riferimento tutte le tabelle dei colori può acquistare il libro [New Munsell Student Color Set](https://www.amazon.com/New-Munsell-Student-Color-Set/dp/1563672006), chi non vuole spendere i soldi necessari ad acquistare il libro può tranquillamente usare le [tabelle dei colori da me pubblicate sul blog.](https://www.disegnoepittura.it/munsell-color-system-charts/)Sono solo 40 delle 100 previste, ma a mio modo di vedere, sono più che sufficienti. Abbiamo visto, però, che il metodo di Munsell pur essendo un ottimo strumento per descrivere i colori è poco utile da un punto di vista pratico per via del gran numero di colori da gestire. Per ovviare a questo problema è necessario apportare al modello alcune semplificazioni che lo rendono utilizzabile da parte degli artisti.

Frank Reilly credo sia stato il primo che ha cercato di rendere l’uso del modello più adatto agli scopi degli artisti. Per fare ciò ha dovuto applicare alcune semplificazioni:

1. Solo 10 hue dei 100 previsti dal modello di Munsell. Quindi solo 10 tabelle di colori delle 100 previste. Praticamente una tabella per ciascuna gamma di colori (una per Y, una per YR, e così via).
2. Per i toni Reilly usa sempre 11 toni, ossia 9 livelli di grigio più il bianco e nero. Tuttavia non ha senso mescolare ogni volta tutti i 9 toni di grigio, è sufficiente [pre mescolare solo i toni 2, 4, 6 e 8](https://www.disegnoepittura.it/come-mescolare-colori-realizzare-chiaroscuro/). Quando serve il tono 1, ad esempio, è possibile mescolare il tono 2 con il nero. Quindi qualsiasi tono di valore dispari si otterrà mescolando i due colori pari adiacenti. Questo ci fa risparmiare tempo all’inizio della sessione di lavoro quando è necessario pre mescolare i toni di grigio.
3. Solo quattro livelli di saturazione:
   1. Forte o Puro: il colore così come esce dal tubetto;
   2. Medio: 75% di colore + 25% grigio di pari tono;
   3. Debole: 25% di colore + 75% grigio di pari tono;
   4. Grigio di pari tono

*Qui trovi l’indice di tutte le lezioni della serie di articoli [Come mescolare i colori con il metodo di Munsell dell’artista Frank Reilly](https://www.disegnoepittura.it/munsell-color-system/).*