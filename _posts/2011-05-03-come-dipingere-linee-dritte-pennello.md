---
title: "Un trucco per dipingere linee dritte con il pennello"
date: 2011-05-03 17:11:59
categories: ['Pittura']
tags: []
layout: single
---

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-4.jpg "Come dipingere linee dritte")

Qualche settimane fa, come molti di voi sapranno, ho aperto il [forum di Disegno & Pittura](http://forum.disegnoepittura.it) che, attualmente, conta più di 100 iscritti. Le motivazioni per cui l’ho creato le ho scritte nell’[articolo di presentazione del forum](https://www.disegnoepittura.it/forum-disegno-pittura-community-disegnare-dipingere/). Inizialmente avevo un pò di timore perchè per me è già difficile gestire un blog con il poco tempo a disposizione, immaginarsi quindi l’aggiunta di un forum. Inoltre, già una volta ho dovuto chiudere un forum associato al blog per problemi di tempo. Devo dire, però, che l’evolversi dell’iniziativa mi ha sorpreso. Innanzittutto per il numero di iscritti in così poco tempo, poi perchè la comunità sembra abbastanza attiva anche senza il mio intervento. Sono nate diverse discussioni e molti spunti per articoli da pubblicare sul blog. Infatti, il forum si sta rilevando un ottimo laboratorio per materiale da pubblicare su questo giornale. Inoltre, esso sta diventando anche un ottimo strumento per capire i reali interessi della comunità che sta dietro alla piattaforma Disegno & Pittura.

In [una delle tante discussioni](http://forum.disegnoepittura.it/viewtopic.php?f=5&t=47) Walter Cozzoli ha chiesto alla community se c’era un metodo per dipingere corde di chitarra sottilissime. In generale, il problema è quello di dipingere linee dritte con il pennello senza creare sbavature. Carmelo Gigliuto ha risposto con una piccola lezioncina che riporto qui di seguito.

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-1.jpg "Come dipingere linee dritte")

Si comincia creando un fondo su cui dovrà essere tracciata la linea. Poichè nel thread si parlava di corde di chitarre possiamo immaginare che questo fondo sia il corpo della chitarra o di qualsiasi altro strumento a corda. In quest’esempio Carmelo ha dipinto una serie di righe marroni.

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-2.jpg "Come dipingere linee dritte")

Su fondo ben asciutto si applica del nastro adesivo da carroziere. Poi con il pennello si dipinge sul bordo di tale nastro cercando di andare qualche millimetro oltre il suo bordo. Si lasci asciugare.

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-3.jpg "Come dipingere linee dritte")

Staccate il nastro con un colpo secco. Come per magia apparirà la vostra linea dritta.

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-4.jpg "Come dipingere linee dritte")

Lo stesso metodo lo si può applicare se desideriamo dipingere degli spigoli netti o qualsiasi altra area di poligono regolare. E’ importante che il nastro aderisca bene alla tela per evitare che il colore giunga sotto il nastro e rovini il dipinto. Questo rischio è particolarmente elevato se si usano colori molto diluiti.

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-5.jpg "Come dipingere linee dritte")

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-6.jpg "Come dipingere linee dritte")

Naturalmente questa tecnica è applicabile a qualsiasi tipo di colore: olio, acrilico, tempere, ecc.

Qui di seguito riporto una sequenza di 3 foto che mostra come la medesima tecnica sia stata utilizzata per dipingere un aeroplano di carta su un fondo asciutto che rappresenta un cielo nuvoloso.

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-7.jpg "Come dipingere linee dritte")

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-8.jpg "Come dipingere linee dritte")

![Come dipingere linee dritte](https://www.disegnoepittura.it/wp-content/uploads/come-dipingere-linee-dritte-9.jpg "Come dipingere linee dritte")

Devo dire che io non ho mai usato questa tecnica per dipingere linee dritte. Con questa lezioncina ho appreso anche io qualcosa di nuovo. Le rare volte che mi è capitato di dover dipingere linee dritte ho sempre operato a mano libera su una linea disegnata con matita 5H. Io credo che il grosso problema si presenta quando le aree limitrofe al fondo sono ancora bagnate e non è possibile appoggiare la mano. Dipingere con la mano staccata dalla tela non è facilissimo ma può venire in soccorso l’uso del reggipolso.

Ringrazio Carmelo per la sua lezione e la continua disponibilità sul forum.