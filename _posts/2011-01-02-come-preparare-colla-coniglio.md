---
layout: post
title: "Come preparare la colla di coniglio"
slug: come-preparare-colla-coniglio
image: /wp-content/uploads/colla-coniglio-2.jpg
excerpt: "In quest'articolo voglio spiegare come preparare la colla di coniglio. Quella di coniglio è una colla di origine animale tradizionalmente usata nella"
categories:
    - pittura
tags:
    - materiali
    - pittura ad olio
author: sasadangelo
---

![Colla di Coniglio]({{ site.baseurl }}/wp-content/uploads/colla-coniglio-2.jpg)

# Come preparare la colla di coniglio
_Pubblicato il **{{ page.date | date_to_string }}**_

In quest'articolo voglio spiegare come preparare la colla di coniglio.

Quella [di coniglio](https://it.wikipedia.org/wiki/Colla_di_coniglio) è una colla di origine animale tradizionalmente usata nella preparazione della tela.

> **Attenzione!!!**  Oggi non eseguo più l'imprimitura delle tele con la di colla di coniglio e gesso di Bologna perché la ritengo poco pratica e macchinosa. [Preferisco usare sistemi più rapidi e moderni]({{ site.baseurl }}/come-fare-imprimitura-tela/) che garantiscono lo stesso livello qualitativo se non addirittura migliore. Quest'articolo è presente sul blog solo a scopo didattico.

Per preparare la colla prendiamo un contenitore di plastica da cucina dove verseremo dell'acqua.

![Colla di Coniglio]({{ site.baseurl }}/wp-content/uploads/colla-coniglio-1.jpg)

Prendiamo poi la colla che in apparenza somiglia molto allo zucchero di canna. Generalmente, i negozi di belle arti la vendono al Kg. La colla potete trovarla anche a scaglie e, in tal caso, va bene ugualmente.

![Colla di Coniglio]({{ site.baseurl }}/wp-content/uploads/colla-coniglio-2.jpg)

Prendiamo poi un quantitativo di colla tale che il suo rapporto con l'acqua sia di 1 a 15, calcolato in base al peso. Ad esempio, 10 grammi di colla vanno miscelati con 150 d'acqua. Potete utilizzare una comune bilancia da cucina per pesare sia la colla che l'acqua. È possibile usare un rapporto 1 a 7 calcolato in base al volume se non si dispone di una bilancia.

![Colla di Coniglio]({{ site.baseurl }}/wp-content/uploads/colla-coniglio-3.jpg)

Versiamo la colla nell'acqua e lasciamola riposare per dodici ore finché essa non si gonfia per via dell'assorbimento del liquido.

![Colla di Coniglio]({{ site.baseurl }}/wp-content/uploads/colla-coniglio-4.jpg)

A questo punto la colla va riscaldata a fuoco lento a bagnomaria. Prendete un bollitore di metallo e riempitelo d'acqua. Immergete all'interno il contenitore con acqua e colla. Notate l'uso dei comuni contenitori in plastica da cucina perché molto resistenti alle alte temperature. La colla va riscaldata finché non diventa tutta liquida senza più tracce di granelli. È importante non far bollire l'acqua.

![Colla di Coniglio]({{ site.baseurl }}/wp-content/uploads/colla-coniglio-5.jpg)

Lasciate raffreddare la colla prima di usarla. La colla rimarrà liquida per molto tempo ma poi inizierà a diventare  gelatinosa. Non preoccupatevi avete tutto il tempo per stendere la colla sulla vostra tela.

La colla si può conservare in frigo per diverse settimane chiudendo il contenitore ermeticamente e avvolgendolo un una busta di plastica. Il composto diventerà gelatinoso. Quando vorrete riutilizzarlo basterà riscaldarlo di nuovo a bagnomaria. Non lasciare la colla in frigo troppo a lungo perché potrebbe andare a male e rilasciare un cattivo odore.

![Colla di Coniglio]({{ site.baseurl }}/wp-content/uploads/colla-coniglio-6.jpg)

Ti ricordo che per eventuali suggerimenti o semplicemente per esprimere la tua opinione puoi lasciare un commento qui in basso.
