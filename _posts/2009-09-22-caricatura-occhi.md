---
title: "Come disegnare gli occhi in una caricatura"
date: 2009-09-22 08:00:42
categories: ['Disegno']
tags: ['caricatura']
layout: single
---

![caricatura occhi]({{ site.baseurl }}/wp-content/uploads/caricatura-occhi-6.jpg "caricatura occhi")

Nei precedenti articoli, abbiamo compreso cosa serve per realizzare una buona caricatura e le due forme di base: testa e T naso-occhi. In quest’articolo ci concentreremo, in particolare, sugli occhi. Prima di fare ciò consiglio di leggere l’articolo su come [disegnare un occhio](/come-disegnare-occhi-ritratto/) in un ritratto.

## Struttura dell’occhio

![caricatura occhi]({{ site.baseurl }}/wp-content/uploads/caricatura-occhio.jpg "caricatura occhi")

L’occhio è una sfera su cui troviamo l’iris che circonda la pupilla. Esso è rivestito dalla pelle che lascia intravedere solo alcune parti come: pupilla, iris e sclera. I contorni superiore e inferiore dell’occhio sono molto diversi fra loro. Il contorno superiore è quello più inarcato, parte dalla caruncola e raggiunge subito il punto di massima altezza a circa 1/3 dell’occhio per poi riabbassarsi dolcemente fino al’altro angolo. Il contorno inferiore è meno inarcato, più simmetrico e raggiunge il punto più basso a circa metà dell’occhio. La prima cosa da fare è quella di individuare la forma dell’occhio eliminando tutti i dettagli.

## Disegnare gli occhi in una Caricatura

![caricatura occhi]({{ site.baseurl }}/wp-content/uploads/caricatura-occhio-1.jpg "caricatura occhi")

Questa forma può essere il primo elemento di esagerazione. Cercate poi di osservare i due angoli A e B per capire se stanno alla medesima altezza oppure uno è più alto dell’altro.

![caricatura occhi]({{ site.baseurl }}/wp-content/uploads/caricatura-occhio-2.jpg "caricatura occhi")

Questo potrebbe essere un secondo elemento di esagerazione che, però, come qualsiasi modifica agli occhi, altera l’espressione del soggetto. Un terzo elemento di esagerazione è la distanza tra gli occhi. sappiamo che la modifica di questa distanza ha, in genere, effetti sulla lunghezza del naso.

![caricatura occhi]({{ site.baseurl }}/wp-content/uploads/caricatura-occhio-3.jpg "caricatura occhi")

L’effetto di esagerazione di allargamento o restringimento degli occhi si può accentuare, in maniera caricaturale e poco realistica, divergendo le pupille verso l’esterno o facendole convergere verso l’interno.

![caricatura occhi]({{ site.baseurl }}/wp-content/uploads/caricatura-occhio-4.jpg "caricatura occhi")

Spesso può accedere che il soggetto abbia il taglio degli occhi largo o stretto, oppure ha assunto una posa con occhi spalancati o assottigliati. E’ possibile accentuare queste caratteristiche allargando o assottigliando ancora di più i loro occhi.

![caricatura occhi]({{ site.baseurl }}/wp-content/uploads/caricatura-occhio-5.jpg "caricatura occhi")  
![caricatura occhi]({{ site.baseurl }}/wp-content/uploads/caricatura-occhi-6.jpg "caricatura occhi")

Ti è piaciuto quest’articolo? Leggi gli altri articoli del corso per [Disegnare una Caricatura](/corso-disegnare-una-caricatura/).