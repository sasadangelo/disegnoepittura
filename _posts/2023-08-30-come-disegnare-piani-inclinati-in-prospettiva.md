---
layout: post
title: Come disegnare piani inclinati in prospettiva
published: true
author: sasadangelo
comments: true
date: 2010-06-10 12:06:11
tags:
    - prospettiva
categories:
    - disegno
permalink: /come-disegnare-piani-inclinati-in-prospettiva
---


In questo articolo vedremo come disegnare piani inclinati in prospettiva. Consideriamo un piano A in prospettiva centrale rispetto al punto focale PFC e posto su un piano B.



Volendo che A sia un piano inclinato rispetto a B tracciamo un punto focale PFC1 sopra il punto PFC e facciamo partire due linee dai due punti posteriori del piano A verso questo nuovo punto.


  
Se, invece, avessimo voluto A sottoelevato rispetto al piano B avremmo dovuto far convergere le linee verso un punto PFC2 più in basso rispetto a PFC.



**Ma a cosa può servire saper disegnare piani inclinati in prospettiva?**

Nel disegno ci sono tantissime circostanze in cui la conoscenza di questi principi può aiutarvi. Pensate, ad esempio, il disegno di una strada. Disegnare una strada con diversi piani di inclinazione potrebbe risultare più interessante rispetto ad una strada piatta.





Un&#8217;altra applicazione della prospettiva dei piani inclinati è il disegno dei tetti delle case spesso anch&#8217;essi inclinati. Disegniamo una semplice casa in prospettiva centrale come già visto nell&#8217;articolo [Casa in Prospettiva][1].



La prima cosa che notiamo è che la casa ha un tetto inclinato le cui linee prospettiche convergono verso il punto di fuga PFL1 posto più in basso rispetto al punto di fuga laterale sinistro PFL. Qui qualcuno potrebbe domandarsi: ma in [prospettiva centrale][2] non dovrebbe esserci un solo punto di fuga? Perchè traccio anche il punto di fuga laterale sinistro che è presente solo in [prospettiva accidentale][3]?

In realtà in un disegno c&#8217;è sempre una linea d&#8217;orizzonte con il punto di fuga centrale e i punti di fuga laterali. Ciascun oggetto poi è visto in prospettiva centrale o accidentale a seconda della sua posizione rispetto all&#8217;osservatore.



Chiarito questo equivoco molto comune notate come per la casa A, che viene visualizzata in prospettiva centrale tutte le linee convergono verso PFC eccetto per il piano inclinato del tetto. La casa B, invece, è in prospettiva accidentale, tutte le linee convergono verso i punti focali laterali compresi le linee prospettiche del tetto che però convergono verso PFL1 anzichè PFL o PFR.

Un&#8217;altra applicazione della prospettiva dei piani inclinati è, ad esempio, nel disegno delle scale.





_Hai letto i restanti articoli della serie La Prospettiva? Ecco [l’indice degli articoli disponibili][4]._

 [1]: https://www.disegnoepittura.it/casa-prospettiva/
 [2]: https://www.disegnoepittura.it/prospettiva-centrale/
 [3]: https://www.disegnoepittura.it/prospettiva-accidentale/
 [4]: https://www.disegnoepittura.it/prospettiva/ "La Prospettiva"