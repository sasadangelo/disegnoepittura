---
layout: post
title: "Ti piacerebbe Dipingere insieme a Walter Cozzoli e a tutta la community Disegno & Pittura una bella Natura Morta?"
slug: ti-piacerebbe-dipingere-insieme-walter-cozzoli-forum-disegno-pittura
image: /wp-content/uploads/Frutti-Calici.jpg
excerpt: "Ti piacerebbe dipingere insieme a Walter Cozzoli e tutta la community Disegno & Pittura una Natura Morta dall'inizio alla fine seguendo un video corso."
categories:
    - vari
tags: [ ]
author: sasadangelo
---

![Frutti e Calici](https://www.disegnoepittura.it/wp-content/uploads/Frutti-Calici.jpg "Frutti e Calici")

Ti piacerebbe dipingere insieme a Walter Cozzoli e tutta la community Disegno & Pittura una Natura Morta dall'inizio alla fine seguendo un video corso in italiano che ti spiegherà come fare? Allora leggi il resto dell'articolo per capire come fare a partecipare all'iniziativa **Dipingere Insieme** promossa da Walter Cozzoli.

L'8 Novembre ho chiesto a Walter Cozzoli di diventare moderatore del [forum Disegno & Pittura](http://forum.disegnoepittura.it) e di aiutarmi a farlo crescere. Come prima iniziativa Walter ha deciso di regalarci un video corso gratuito online in cui lui mostrerà come realizzare una Natura Morta dall'inizio alla fine mostrandoci le procedure, i medium,  e tutti gli strumenti necessari per riprodurre la seguente Natura Morta che lui ha intitolato Frutta & Calici.

![Frutti e Calici](https://www.disegnoepittura.it/wp-content/uploads/Frutti-Calici.jpg "Frutti e Calici")

Chiunque vuole partecipare basta che fornisce la sua adesione sul forum, il tutto è assolutamente gratuito. Partecipare all'iniziativa significa innanzittutto guardare Walter lavorare e, in seconda battuta, provare da soli a rifare a casa ciò che lui mostra nei video per poi mostrare il risultato raggiunto sul forum. E' necessario, quindi, essere iscritto al forum perché è poi lì che dovrete pubblicare lo stato di avanzamento del vostro lavoro. Chi aderisce all'iniziativa dipingerà insieme a Walter  e tutta la Community la Natura Morta e riceverà i feedback necessari per rendere la sua opera quanto più fedele all'originale. Quando tutti i partecipanti avranno finito uno step si passerà a quello successivo.

[I video già pubblicati da Walter li trovate su questa discussione](http://forum.disegnoepittura.it/viewtopic.php?f=5&t=481) su cui nessuno tranne Walter potrà scrivere. Questa discussione è usata da Walter per includere tutto il materiale didattico. Chi vuole lasciare un commento o chiedere chiarimenti su quest'iniziativa dovrà usare quest'altra [discussione](http://forum.disegnoepittura.it/viewtopic.php?f=5&t=477).

Ecco gli steps per partecipare all'iniziativa:

1. Iscriversi al forum se non si è iscritti già, [seguendo i primi 7 passi di queste istruzioni](http://forum.disegnoepittura.it/viewtopic.php?f=2&t=642&p=14336#p14336). Riceverete una email in cui vi verrà chiesto di confermare l'iscrizione cliccando su un link.
2. A quel punto io dovrò approvare la vostra iscrizione. Questo passaggio è necessario per evitare problemi di spam. Se la email di attivazione dell'iscrizione non vi arriva dopo qualche giorno fatemelo sapere subito.
3. Dare la propria adesione [lasciando un commento su questa discussione](http://forum.disegnoepittura.it/viewtopic.php?f=5&t=477). Per aggiungere un messaggio alla discussione è sufficiente cliccare sul bottone Rispondi, poi inserire il messaggio e, infine, cliccare su Invia.
4. Man mano che si esegue uno step del lavoro pubblicare la foto del proprio risultato qui. [Queste sono le istruzioni per pubblicare una foto sul forum](http://forum.disegnoepittura.it/viewtopic.php?f=2&t=642&p=14336#p14336).

Il lavoro lo potete realizzare sia su una tela 50x70 o su un pannello MDF di analoghe dimensioni. Walter vi mostrerà come preparare entrambe le superfici. Walter ha già pubblicato 3 video del corso che potete guardare qui in basso.

**Preparazione della Tela con Gesso Acrilico**

In questo video Walter spiega come preparare la superficie della tela con il gesso acrilico.

**Preparazione pannello MDF con Vinavil**

Se al posto della tela deciderete di usare un pannello MDF molto più economico e facile da trovare, questo video vi spiega come preparare la superficie con il vinavil.

**Pennelli**

In questo video Walter presenta i pennelli che lui utilizzerà nel progetto. Visto che alcuni pennelli costano un pochino Walter precisa nel video di considerare i suoi consigli come suggerimenti.

<iframe src="https://www.youtube.com/embed/UZTG_mrCotE" width="560" height="315" frameborder="0" allowfullscreen="allowfullscreen"></iframe>

**Disegno trasferito con la griglia e ripasso con pennarello**

In questa fase Walter trasferisce il disegno sulla tela utilizzando una griglia da 12 colonne e 9 righe. Poi ripassa il disegno con pennarello. Infine, elimina la griglia con una gomma morbida.

<iframe src="https://www.youtube.com/embed/MMAzVcgFaVs" width="560" height="315" frameborder="0" allowfullscreen="allowfullscreen"></iframe>

**Stampa del soggetto e plastificazione del foglio**

Per agevolare il lavoro durante la fase pittorica Walter suggerisce di stampare il soggetto su carta fotografica così da mantenere i colori quanto più fedeli all'originale. Successivamente, consiglia di plastificare la foto così da poter applicare il colore sulla foto per compararlo all'originale prima di applicarlo sulla tela.

<iframe src="https://www.youtube.com/embed/yfYB1l2jp10" width="560" height="315" frameborder="0" allowfullscreen="allowfullscreen"></iframe>

**Conservazione dei colori**

Alla fine di una sessione di pittura possono avanzare dei colori. Rimescolarli ad ogni sessione di pittura può essere una notevole perdita di tempo. In questo video Walter vi mostra come conserva i colori tra una sessione e l'altra.  I colori vengono trasferiti su un vetro e immersi in una bacinella piena d'acqua. Il giorno dopo basterà far scolare l'acqua e i colori sono perfettamente utilizzabili.

<iframe src="https://www.youtube.com/embed/Yc0FTTbr0M4" width="560" height="315" frameborder="0" allowfullscreen="allowfullscreen"></iframe>

**I gradienti**

Dopo aver trasferito il disegno sulla tela, averlo ricalcato con pennino e coperta l'intera superficie con terra d'ombra bruciata (così da avere un fondo marrone chiaro su cui dipingere) è arrivato il momento di creare l'abbozzo in terra d'ombra bruciata e bianco. Walter in questo video mostra come creare i gradienti di colore da usare nel chiaroscuro.

<iframe src="https://www.youtube.com/embed/IMYDxbXPi_E" width="560" height="315" frameborder="0" allowfullscreen="allowfullscreen"></iframe>

**Il resto dei video li troverai sul forum.** Quindi non perdete altro tempo e [venite sul forum per **Dipingere Insieme**](http://forum.disegnoepittura.it/).
