---
layout: post
title: "La Linea dell'Orizzonte"
published: true
author: sasadangelo
comments: true
date: 2011-04-21 05:04:16
tags:
    - composizione
categories:
    - disegno
permalink: /linea-orizzonte
---



  Nell&#8217;articolo sulla terminologia da usare nella prospettiva ho definito la linea d’orizzonte come la linea orizzontale che attraversa, immaginariamente, il piano di proiezione alla medesima altezza del punto di vista. Nel paesaggio la linea dell’orizzonte spesso coincide con l’orizzonte terrestre ossia quella linea di demarcazione tra cielo e terra che osserviamo nei paesaggi. La prima scelta che un artista deve compiere è dove collocare la linea dell’orizzonte all’interno del nostro foglio da disegno. Per prima cosa, molti artisti evitano di collocare questa linea esattamente al centro, per evitare un’eccessiva simmetria tra cielo e terra nel paesaggio.





  Le alternative possibili, in questo caso, sono soltanto due:


  1. la linea d’orizzonte viene collocata nella metà superiore del foglio;
  2. la linea d’orizzonte viene collocata nella metà inferiore del foglio.


  Nel primo caso saremo in presenza di un paesaggio dove sarà la terra la protagonista. In inglese un paesaggio di questo tipo viene denominato landscape.





  Nel secondo caso, invece, sarà il cielo a predominare ed essere il protagonista della scena. In inglese un paesaggio di questo tipo viene denominato skyscape.





  Quindi, come prima cosa, bisogna decidere se a predominare nel nostro paesaggio sarà il cielo o la terra. La linea dell’orizzonte verrà collocata di conseguenza. Questo è un articolo propedeutico per un altro che sto scrivendo. Probabilmente gli artisti più esperti troveranno questo articolo superfluo e inutile, se questo è il caso vi chiedo solo di avere un pò di pazienza.
