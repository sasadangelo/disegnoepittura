---
layout: post
title: "L'armonia dei colori. Come dipingere un quadro con colori in armonia tra loro."
published: true
author: sasadangelo
comments: true
date: 2006-06-01 08:06:52
tags:
    - mescolare i colori
categories:
    - teoriacolori
permalink: /armonia-colori
---



  Innanzitutto precisiamo che esistono due modalità di mistione dei colori: sintesi additiva (usata nei computer dove i colori primari sono Rosso, Verde e Blu) e quella sottrattiva (usata dagli artisti dove i colori primari sono Giallo, Rosso e Blu). Senza approfondire questi due temi, diciamo solo che gli artisti sono, generalmente, interessati alla sintesi sottrattiva. In tale modalità,  la disposizione dei vari colori sulla ruota cromatica è pressapoco la seguente.





  Consideriamo il seguente dipinto di Gaugain.


![armonia colori][1]


  Analizzandolo opportunamente al computer, risulta l&#8217;utilizzo dei seguenti colori.


![armonia colori][2]


  Questa mappa dei colori, ovviamente, non coglie tutte le possibili variazioni, comunque ci da l&#8217;idea della zona colorimetrica utilizzata. Da questa zona si possono evidenziare i colori più o meno utilizzati. Generalmente ci sono i colori più saturi (quelli più esterni nella ruota) e quelli meno saturi (più vicini al centro e più difficili da identificare). Tra i pigmenti saturi abbiamo: un rosso (vermiglione), un giallo (cadmio o cromo), un blu che tende al rosso (blu ultramarino o blu cobalto e un violetto cobalto), un verde (smeraldo).  Tra quelli poco saturi, invece, abbiamo: giallo ocra, terra di siena bruciata e terra d&#8217;ombra bruciata. A questi si aggiungono, ovviamente il nero (avorio) e il bianco. Questa è la disposizione dei pigmenti della tavolozza sulla ruota.


![armonia colori][3]


  Ma come è arrivato Gaugain a scegliere questo insieme di pigmenti?



  Sicuramente il pittore aveva in mente il soggetto da dipingere e ha pensato ad uno schema armonico (tra quelli esistenti) che si adattasse al soggetto. In base a quest&#8217;ultimo ha scelto un colore chiave e via via gli altri colori necessari. Analizziamo ora, uno per uno, i vari schemi armonici che è possibile realizzare.


### Schema armonico monocromatico


  Questo è lo schema più semplice. Si sceglie il colore chiave del dipinto. I colori utilizzabili sono tutti quelli lungo il raggio che parte dal colore chiave fino al centro della ruota, più il bianco e il nero.


![armonia colori][4]

### Schema armonico analogo


  
    Si sceglie il colore chiave del dipinto ai margini della ruota cromatica.
  
  
    Si scelgono due colori adiacenti nella ruota cromatica.
  



  I colori utilizzabili sono tutti e soli quelli nella fetta di torta delineata dai raggi che congiungono i due colori con il centro della ruota. A questi colori si aggiunge anche il bianco e nero.


![armonia colori][5]

### Schema armonico complementare


  
    Si sceglie il colore chiave del dipinto ai margini della ruota cromatica.
  
  
    Si prende il colore che si trova nella posizione opposta sulla ruota cromatica.
  



  I colori utilizzabili sono tutti e soli quelli lungo la linea che congiunge i due colori. A questi colori si aggiunge anche il bianco e nero.


![armonia colori][6]

### Schema armonico split complementary


  
    Si sceglie il colore chiave del dipinto ai margini della ruota cromatica.
  
  
    Si prende il colore che si trova nella posizione opposta sulla ruota cromatica.
  
  
    Scegliere due colori a fianco del colore chiave (come lo schema analogo).
  



  I colori utilizzabili sono tutti e soli quelli compresi tra i due colori scelti al punto 3 e quello scelto al punto 2, più il bianco e nero.


![armonia colori][7]

### Schema armonico tetriadico


  
    Si prendono 3 colori qualsiasi che siano equidistanti sulla ruota cromatica
  



  I colori utilizzabili sono tutti e soli quelli all&#8217;interno del triangolo i cui vertici sono i 3 colori equidistanti, più il bianco e nero.


![armonia colori][8]

### Schema armonico tetraedico


  
    Si sceglie il colore chiave del dipinto ai margini della ruota cromatica.
  
  
    Si prende il suo complementare.
  
  
    Scegliere una colore a fianco del colore chiave.
  
  
    Si prende il complementare del colore scelto al punto 3.
  



  I colori utilizzabili sono tutti e soli quelli compresi tra tra i 4 colori più il bianco e nero.


![armonia colori][9]

**Fonte:** [http://www.handprint.com][10]

 [1]: /wp-content/uploads/gauguin.jpg "armonia colori"
 [2]: /wp-content/uploads/color-scheme-1.gif "armonia colori"
 [3]: /wp-content/uploads/color-scheme-2.gif "armonia colori"
 [4]: /wp-content/uploads/monochromatic-scheme.gif "armonia colori"
 [5]: /wp-content/uploads/analogous-scheme.gif "armonia colori"
 [6]: /wp-content/uploads/complementary-scheme.gif "armonia colori"
 [7]: /wp-content/uploads/split-complementary-scheme.gif "armonia colori"
 [8]: /wp-content/uploads/triadic-scheme.gif "armonia colori"
 [9]: /wp-content/uploads/tetradic-scheme.gif "armonia colori"
 [10]: http://www.handprint.com/