---
layout: post
title: "Benvenuti sul blog Disegno & Pittura"
slug: benvenuti-disegno-e-pittura
image: /wp-content/uploads/Logo-initial-transparent.jpg
excerpt: "Benvenuti nel blog Disegno e Pittura, il blog che ti insegna a disegnare e dipingere. Leggi i numerosi articoli del blog e iscriviti alla nostra newsletter."
categories:
    - vari
tags: [ ]
author: sasadangelo
---

![Logo Disegno e Pittura]({{ site.baseurl }}/wp-content/uploads/Logo-initial-transparent.jpg){:width="200" height="200" .responsive_img}

_Pubblicato il **{{ page.date | date_to_string }}**_

Su Internet, in lingua inglese, esiste [una grande varietà di materiale sulle tecniche artistiche](http://www.wetcanvas.com/){:target="_blank"}, mentre in italiano c'è un po' di carenza. L'obiettivo di questo blog è proprio quello di colmare questa lacuna.

## Che cos'è Disegno e Pittura?

Da qualche anno ho iniziato a studiare il disegno e la pittura e, nel tempo, ho accumulato una grande quantità di appunti. Ho deciso così di rendere pubblico questo materiale nella speranza che possa essere di aiuto ad altri appassionati d'arte.

## Come nasce il blog Disegno e Pittura?

Il blog nasce per caso agli inizi del 2006. Avevo una gran mole di appunti in forma cartacea e, un giorno, accadde che persi alcuni di essi. Li ritrovai qualche settimana dopo e da allora decisi che non doveva più succedere. Pubblicai quelli che ritenevo più importanti su un blog privato. Il 26 Aprile 2006 decisi di rendere pubblico questo materiale e nacque il blog che all'epoca si chiamava "Pittura". Nel gennaio 2008 decisi di acquistare uno spazio web e un dominio tutto mio e spostai tutti i miei articoli su questo nuovo sito. Nacque così il blog Disegno e Pittura come lo conoscete oggi.

## Teoria e Pratica: i due pilastri del blog.

Anni fa ero convinto che per essere un buon artista ci voleva una particolare vocazione e talento. In parte ciò è vero, ma con il tempo ho capito che, come insegnava Leonardo, ci vuole anche una grande conoscenza teorica. La pratica non serve a nulla se non è basata su una solida teoria, così come quest'ultima diventa fine a se stessa senza la pratica.

Spero di riuscire a coinvolgere quante più persone su questo blog affinché esso diventi un luogo di discussione attivo per tutti gli appassionati d'arte.
