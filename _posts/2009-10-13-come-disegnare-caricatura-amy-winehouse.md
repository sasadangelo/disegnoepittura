---
layout: single
title: "Come Disegnare la Caricatura di Amy Winehouse"
date: 2009-10-13 08:00:29
categories: ['Disegno']
tags: ['caricatura']
feature_image: "/wp-content/uploads/amy-winehouse-thumb.jpg"
---

In quest’articolo studieremo una caricatura in modo da analizzare come si applicano i principi finora esposti. Il soggetto è Amy Winehouse.

![amy-winehouse]({{ site.baseurl }}/wp-content/uploads/amy-winehouse.jpg "amy-winehouse")

In base a quanto detto sappiamo che la caricatura dovrà avere le seguenti caratteristiche:

* deve somigliare ad Amy Winehouse;
* deve avere elementi di esagerazione;
* deve raccontarci qualcosa di lei;

Sappiamo bene che la prima [forma da definire è quello della testa](/caricatura-e-forma-della-testa/). Il viso (massa facciale) è abbastanza minuto, quindi per il principio delle masse costanti la massa cranica sarà maggiore di quella facciale e conterrà, quindi, anche l’area di maggiore ampiezza. La testa ampia ci consente anche di caricaturare i capelli che spesso sembrano appartenere ad un parruccone. La testa di questa caricatura è a forma di lampadina e la disegneremo spostata verso destra.

![amy-winehouse]({{ site.baseurl }}/wp-content/uploads/amy-winehouse-1.jpg "amy-winehouse")

La seconda forma su cui bisogna soffermarsi è la [T naso-occhi](/caricatura-deformazioni-naso-occhi/). Il naso pronunciato della Winehouse ci obbliga a restringere gli occhi. Inclinare quest’ultimi verso il basso ci aiuterà a realizzare quel suo sguardo perso nel vuoto tipico di chi si ubriaca. Questo particolare già inizia a raccontare qualcosa del nostro soggetto.

![amy-winehouse]({{ site.baseurl }}/wp-content/uploads/amy-winehounse-2.jpg "amy-winehouse")
![amy-winehouse]({{ site.baseurl }}/wp-content/uploads/amy-winehouse-3.jpg "amy-winehouse")

Gli occhi socchiusi servono ad accentuare lo sguardo perso nel vuoto. Aggiungiamo la bocca che non sarà eccessiva, da essa sbucheranno fuori i denti che terranno stretti l’immancabile sigaretta.

![amy-winehouse]({{ site.baseurl }}/wp-content/uploads/amy-winehouse-4.jpg "amy-winehouse")

L’ultimo elemento di esagerazione che è poi quello più importante sono i capelli che devono sembrare un grosso parruccone appoggiata su una bella testa ampia.

![amy-winehouse]({{ site.baseurl }}/wp-content/uploads/amy-winehouse-5.jpg "amy-winehouse")

Aggiungiamo un accenno di busto e la caricatura è completa.

*Ti è piaciuto quest’articolo? Leggi gli altri articoli del corso per [Disegnare una Caricatura](/corso-disegnare-una-caricatura/).*