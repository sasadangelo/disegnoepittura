---
layout: post
title: "Disegnare un paesaggio cittadino in prospettiva accidentale"
slug: disegnare-paesaggio-cittadino-prospettiva-accidentale
image: /wp-content/uploads/prospettiva-accidentale-4.jpg
excerpt: "Vuoi imparare la prospettiva con esempi pratici? Quest&#039;articolo ti spiegherà come disegnare un paesaggio cittadino in prospettiva accidentale."
categories:
    - disegno
tags:
    - prospettiva
    - tutorial
author: sasadangelo
---

![Cubo in Prospettiva Accidentale](https://www.disegnoepittura.it/wp-content/uploads/prospettiva-accidentale-4.jpg "Cubo in Prospettiva Accidentale")

Quest'articolo è un'introduzione alla prospettiva accidentale che ti aiuterà a migliorare i tuoi disegni rendendoli più realistici.

## Che cos'è la prospettiva accidentale?

Osservando la natura o un paesaggio urbano è facile constatare che difficilmente gli oggetti hanno un lato parallelo al piano di proiezione. Essi si trovano quasi sempre in posizione divergente rispetto ad esso. La [prospettiva](https://www.disegnoepittura.it/composizione-prospettiva/ "Prospettiva") aiuta l’artista a regolare anche questa disposizione “accidentale” degli oggetti, aiutandolo a creare spazi e volumi molto convincenti. Questo nuovo tipo di prospettiva viene detta prospettiva accidentale.

Mentre nella [prospettiva centrale](https://www.disegnoepittura.it/prospettiva-centrale/ "Prospettiva Centrale") le linee prospettiche convergono nel punto focale centrale, nella prospettiva accidentale le linee convergono verso i punti focali laterali. Nell’articolo [terminologia della prospettiva](https://www.disegnoepittura.it/prospettiva-terminologia-sapere/ "Terminologia della Prospettiva") abbiamo visto che le linee prospettiche che partono dall’osservatore e arrivano ai punti focali laterali formano un angolo di 45° con il raggio principale. In realtà, però, è possibile (ma poco probabile) avere anche una prospettiva accidentale 30/60, 40/50, ecc. L’importante è che i due angoli formino un angolo di 90°.

## Un esempio pratico con un cubo

Vediamo ora la rappresentazione di un cubo in prospettiva accidentale. Tracciamo la linea d’orizzonte con i punti di fuga laterali equidistanti dal punto focale centrale (classica prospettiva accidentale 45/45). Tracciamo, infine, lo spigolo AB del cubo leggermente spostato a destra rispetto al punto focale centrale.

![Spigolo del Cubo](https://www.disegnoepittura.it/wp-content/uploads/prospettiva-accidentale-1.jpg "Spigolo del Cubo")

Tracciamo dai punti A e B le linee prospettiche verso i punti focali laterali e tracciamo gli spigoli CD e EF.

![Facce laterali del Cubo](/wp-content/uploads/prospettiva-accidentale-3.jpg "Facce laterali del Cubo")

Uniamo C ed E con i punti focali opposti ottenendo così il nostro cubo.

![Cubo in Prospettiva accidentale](/wp-content/uploads/prospettiva-accidentale-4.jpg "Cubo in Prospettiva accidentale")

## Un' altro esempio pratico con una casetta

Facciamo un altro esercizio di prospettiva accidentale con un oggetto leggermente più complesso: una casa. Tracciamo come sempre la linea d’orizzonte, i punti focali e lo spigolo AB della casa.

![Costruzione base della Casetta](/wp-content/uploads/prospettiva-accidentale-5.png "Costruzione base della Casetta")

Uniamo i punti A e B con i punti focali. Tracciamo poi a piacere il segmento CD con C e D posizionati sulle linee prospettiche che da A e B vanno a PFD. Ugualmente tracciamo il segmento EF. Uniamo CD e EF ai punti focali. Dai vari incroci otteniamo anche il segmento GH. A questo punto tracciamo le diagonali dei rettangoli ABCD e EFGH in modo da individuare il centro. Scegliamo a piacere il vertice della casa I. Uniamo I ai punti A e D e poi uniamo lo stesso al punto focale PFS.

![Costruzione tetto della Casetta](/wp-content/uploads/prospettiva-accidentale-6.png "Costruzione tetto della Casetta")

Miglioriamo il look della casa facendo sporgere un pò il tetto e disegniamo la porta sulla facciata frontale e le finestre su quella laterale.

![Casetta in Prospettiva Accidentale](/wp-content/uploads/prospettiva-accidentale-7.png "Casetta in Prospettiva Accidentale")

A questo punto credo sia chiaro cos'è la prospettiva accidentale e come utilizzarla su soggetti molto semplici comuna casa. Volendo approfondire il tema è possibile leggere il seguente [tutorial](https://www.disegnoepittura.it/disegnare-paesaggio-cittadino-prospettiva-accidentale/ "Prospettiva in un Paesaggio Urbano"). Suggerisco, inoltre, la lettura di quest'articolo su [Wikipedia](https://en.wikipedia.org/wiki/Perspective_%28graphical%29#Two-point_perspective "Prospettiva") per approfondire l'argomento.

_Hai letto i restanti articoli della serie La Prospettiva? Ecco [l’indice degli articoli disponibili](https://www.disegnoepittura.it/prospettiva/ "La Prospettiva")._
