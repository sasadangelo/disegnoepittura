---
title: "Disegnare un paesaggio cittadino in prospettiva accidentale"
date: 2006-05-19 10:30:48
categories: ['Disegno']
tags: ['prospettiva', 'tutorial']
layout: single
---

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-13.gif "disegnare-paesaggio-cittadino-prospettiva")

In quest’ articolo, estratto da una lezione di [John Hagan](http://www.wetcanvas.com/ArtSchool/Hagan/menu.htm "John Hagan"), vedremo come applicare i principi di [prospettiva accidentale](https://www.disegnoepittura.it/prospettiva-accidentale/) già esposti in questo blog. Come esempio utilizzeremo un semplice paesaggio cittadino composto da una serie di grattacieli.

Dividiamo il foglio in quattro parti e siano LVP e RVP i due punti di fuga che coincidono con l’estremità della linea di orizzonte.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-1.gif "disegnare-paesaggio-cittadino-prospettiva")

Lo spigolo del palazzo più vicino all’osservatore sta sulla linea verticale di suddivisione del foglio. Dagli estremi di tale spigolo facciamo partire le linee di fuga verso LVP e RVP.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-2.gif "disegnare-paesaggio-cittadino-prospettiva")

Tracciamo gli spigoli laterale del primo palazzo. Abbiamo così definito i contorni del primo palazzo.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-3.gif "disegnare-paesaggio-cittadino-prospettiva")

Ripassiamo il parallelopipedo del palazzo con una linea di maggiore spessore in modo da evidenziarla rispetto alle linee di costruzione.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-4.gif "disegnare-paesaggio-cittadino-prospettiva")

Con un analogo sistema si realizzi un secondo palazzo a fianco del primo. Scegliamo lo spigolo in modo che stia a destra del primo palazzo. Tracciamo le linee di fuga come fatto nel passo precedente. Infine, tracciamo le linee laterali del palazzo.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-5.gif "disegnare-paesaggio-cittadino-prospettiva")

Ripassiamo il parallelopipedo del secondo palazzo con una linea di maggiore spessore in modo da evidenziarla rispetto alle linee di costruzione, così come fatto per il primo palazzo.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-6.gif "disegnare-paesaggio-cittadino-prospettiva")

Ripetiamo il processo aggiungendo un terzo parallelopipedo e utilizzando le medesime modalità di costruzione. Questa volta il palazzo è collocato a sinistra rispetto al palazzo centrale. In questo caso, però, abbiamo aggiunto una piccola complicazione, nella parte bassa il palazzo ha un prolungamento che otteniamo tirando un’apposita linea di fuga.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-7.gif "disegnare-paesaggio-cittadino-prospettiva")

Calchiamo il palazzo così da distinguere i suoi contorni dalle linee di costruzione.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-8.gif "disegnare-paesaggio-cittadino-prospettiva")

Aggiungiamo un altro palazzo in fondo a destra seguendo sempre le modalità di costruzione utilizzate per gli altri palazzi.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-9.gif "disegnare-paesaggio-cittadino-prospettiva")

Aggiungiamo un ultimo palazzo in fondo a sinistra.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-10.gif "disegnare-paesaggio-cittadino-prospettiva")

Calchiamo le linee di contorno per distinguerle da quelle di costruzione.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-11.gif "disegnare-paesaggio-cittadino-prospettiva")

Ombreggiamo il lato destro di ciascun palazzo in modo da conferire al lavoro un aspetto più tridimensionale.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-12.gif "disegnare-paesaggio-cittadino-prospettiva")

Aggiungiamo maggior realismo inserendo il dettaglio delle finestre anch’esse tracciate con l’ausilio delle linee di fuga. Con quest’ultimo accorgimento possiamo considerare concluso il nostro lavoro.

![disegnare-paesaggio-cittadino-prospettiva](/wp-content/uploads/disegnare-paesaggio-cittadino-prospettiva-13.gif "disegnare-paesaggio-cittadino-prospettiva")

*Hai letto i restanti articoli della serie La Prospettiva? Ecco [l’indice degli articoli disponibili](https://www.disegnoepittura.it/prospettiva/ "La Prospettiva").*