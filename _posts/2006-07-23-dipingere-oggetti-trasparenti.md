---
title: "Dipingere Oggetti Trasparenti"
date: 2006-07-23 11:15:07
categories: ['Teoria dei Colori']
tags: []
layout: single
---

![dipingere oggetti trasparenti](https://www.disegnoepittura.it/wp-content/uploads/glass-distortion.jpg "dipingere oggetti trasparenti")

Nell’articolo sul [chiaroscuro](https://www.disegnoepittura.it/chiaroscuro/) abbiamo visto come una sfera (non trasparente) sottoposta ad un’unica fonte di luce, genera cinque toni diversi. Ma cosa succede se l’oggetto in esame è trasparente?

Da un punto di vista tonale un oggetto trasparente soggetto ad un’unica fonte di luce genera solo 3 toni:

* punto luce;
* luce riflessa;
* tono locale dello sfondo (o degli oggetti che fanno da sfondo).

Il tono, così come il colore, di un oggetto trasparente è influenzato dall’ambiente in cui l’oggetto è collocato e dal colore e toni degli oggetti che lo circondano. Consideriamo i due bicchieri in figura:

![dipingere oggetti trasparenti](https://www.disegnoepittura.it/wp-content/uploads/bicchieri.jpg "dipingere oggetti trasparenti")

Si osserva che, attraverso i due bicchieri, è visibile il colore e il tono dello sfondo. Nel bicchiere in fondo è visibile il tono e il colore del liquido in esso contenuto. Si vedono poi due riflessi principali su ambo i bicchieri, in alto a sinistra e in basso a destra. La luce proveniente da una finestra posta sul lato sinistro, colpisce i due bicchieri in alto a sinistra, attraversa il bicchiere e colpisce la parte inferiore destra. Durante quest’attraversamento, parte della luce viene riflessa in altri punti dei due bicchieri. Si osservi come parte del colore dell’atmosfera (colore azzurro) viene riflesso. Questa figura ci mostra cosa succede se cambiamo il colore dello sfondo in rosso.

![](https://www.disegnoepittura.it/wp-content/uploads/bicchieri-arancio.jpg)

La stessa cosa avviene se lo sfondo diventa verde.

![](https://www.disegnoepittura.it/wp-content/uploads/bicchieri-verde.jpg)

Notate come, in questa figura, il bicchiere più avanzato distorcela forma degli oggetti retrostanti. Questa è una costante di tutti gli oggetti trasparenti ed è tanto più accentuato quanto più è concavo o convesso è il primo oggetto.

![dipingere oggetti trasparenti](https://www.disegnoepittura.it/wp-content/uploads/glass-distortion.jpg "dipingere oggetti trasparenti")

Nel dipingere seguite questa regola: considerando lo sfondo e ogni oggetto che circonda un oggetto riflettente osservate in quale punto esso riflette il suo colore. In quel punto utilizzerete il suo colore per dipingere il riflesso. Osservate come anche il colore del liquido cambia in funzione dello sfondo. Nella seguente figura è possibile osservare la versione con piatto rosso in acquarello.

![](https://www.disegnoepittura.it/wp-content/uploads/bicchieri-rosso.jpg)

Di seguito, invece, c’è la versione con il piatto verde.

![dipingere oggetti trasparenti](https://www.disegnoepittura.it/wp-content/uploads/bicchieri-verde-acquarello.jpg "dipingere oggetti trasparenti")

Nel dipingere si utilizzi lo stesso colore per dipingere nei vari soggetti del dipinto. Ad esempio, nel dipingere con il verde il piatto, si dipinga con lo stesso colore la parte che traspare dal bicchiere (lasciando lo spazio ai lati per i riflessi) e dipingere qua e là i riflessi verdi così come li vediamo nel nostro modello. Dipingere un oggetto trasparente senza tener conto dell’ambiente e degli oggetti che lo circondano porterà al sicuro insuccesso.

Fonte painting.about.com