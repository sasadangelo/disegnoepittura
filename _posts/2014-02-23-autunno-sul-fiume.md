---
layout: post
title: "Autunno sul Fiume"
slug: caricatura-occhi
image: /wp-content/uploads/Dipinto-Completato-Mini.jpg
excerpt: "Questo è un dipinto che ho copiato da una foto trovata sul web. Voglio condividere con voi il mio metodo di esecuzione."
categories:
    - pittura
tags:
    - paesaggi
    - pittura ad olio
    - tutorial
author: cinziarispoli
---

![Autunno sul Fiume]({{ site.baseurl }}/wp-content/uploads/Dipinto-Completato-Mini.jpg) 

# Autunno sul Fiume
_Pubblicato il **{{ page.date | date_to_string }}**_

Questo è un dipinto che ho copiato da una foto trovata sul web. Voglio condividere con voi il mio metodo di esecuzione.  

![Questa è la foto originale da cui ha dipinto Autunno sul Fiume]({{ site.baseurl }}/wp-content/uploads/Autunno-sul-Fiume-Foto-Originale.jpg)

_Foto Originale_

## Materiali

### Supporto

Il dipinto è stato realizzato su un pannello MDF 30x40, sul quale ho passato tre mani di una miscela di:  30% Vinavil  + 70% acqua. Non ho fatto la [campitura]({{ site.baseurl }}/come-fare-campitura-tela/).

### Colori

- Cielo e fiume: bianco, grigio payne, pochissimo giallo di napoli.
- Prati: verde cadmio, giallo permanente scuro, verde cinabro scuro, terra di siena bruciata.
- Siepe (rossa): terra d’ombra bruciata  (fondo). Lacca scarlatta, rosso di cadmio chiaro, giallo permanente scuro, giallo di cadmio, bianco.
- Siepe (verde): terra d’ombra bruciata  (fondo). Verde cinabro scuro, verde cadmio, verde vescica, giallo cadmio chiaro, giallo permanente scuro.
- Tronchi degli alberi: terra d’ombra bruciata, blu oltremare, verde vescica, pochissimo bianco.

### Medium

Liquin Original

## Esecuzione

### Disegno

Ho stampato la foto con le misure del mio supporto e [l’ho trasferita con carta grafite]({{ site.baseurl }}/come-trasferire-un-disegno-sulla-tela-con-posterrazor/). Come immagine da copiare io ho usato il tablet, in alternativa si può far stampare l’immagine dal fotografo (possibilmente in HD) e farla plastificare [per poter fare il test del colore direttamente sulla foto]({{ site.baseurl }}/come-dipingere-da-una-foto/).

### Pittura

Premetto che man mano che dipingevo qualsiasi cosa, facevo subito anche  il riflesso nell’acqua. Ho fatto per prima cosa il cielo e il fiume (non tenendo conto degli alberi), la casa con il riflesso,  i prati e i muretti  lungo il fiume. Una volta asciutta la base del cielo e del fiume, ho fatto gli alberi e le barche.

![In questa fase ho dipinto il Cielo e le Nuvole]({{ site.baseurl }}/wp-content/uploads/Autunno-sul-Fiume-Cielo-e-Nuvole.jpg)

Ho fatto le foglie sul tetto con i colori elencati, nella zona bassa del  tetto ho aggiunto del viola scuro. Ho definito di più il prato e le due siepi intingendo il pennello nei vari colori senza miscelarli tra loro e  poi ho picchiettato. Su alcuni tronchi ho aggiunto del verde vescica  miscelato con del giallo permanente scuro. Per ultimi  ho fatto i mattoni sulla parete della casa,  i particolari dei  muretti  lungo il fiume e ritoccato le barche.

![In questa fase ho completato l'esecuzione della casa]({{ site.baseurl }}/wp-content/uploads/Esecuzione-della-Casa.jpg)

Ho dipinto i rami degli alberi , creato il riflesso nell’acqua dei rami con le foglie e ripreso il muretto sotto i cespugli.

![Ho dipinto in questa fase i rami con le foglie]({{ site.baseurl }}/wp-content/uploads/Rami-degli-Alberi.jpg)

Ho fatto le foglie sugli alberi sia a destra che a sinistra, sempre intingendo il pennello nei colori non miscelati tra loro e picchiettando, ho fatto i rami nel cespuglio a sinistra, ho definito la betulla e le barche ed ho scurito i tronchi degli alberi riflessi nell’acqua.

![In questa fase ho dipinto le foglie]({{ site.baseurl }}/wp-content/uploads/Foglie.jpg)

Ho lavorato sulle basi degli alberi a destra, definito l’erba e fatto le foglie sul prato a sinistra  e scurito alcuni tronchi a fianco della casa.

![Siamo quasi alla fine del dipinto. Diamo gli ultimi ritocchi.]({{ site.baseurl }}/wp-content/uploads/Ultimi-Ritocchi.jpg)

Ho lavorato sulla zona sopra la siepe a destra e fatto lo steccato, ho fatto  le foglie sul cespuglio a sinistra, definito il muretto lungo il fiume e scurito un pò tutti i riflessi nell’ acqua dei tronchi della casa e dei cespugli  e ……… messo la firma.

![Dipinto Completato]({{ site.baseurl }}/wp-content/uploads/Dipinto-Completato.jpg)
