---
layout: post
title: >
    Come la prospettiva aerea può aiutarti a dare profondità
    ai tuoi paesaggi
published: true
author: sasadangelo
comments: true
date: 2008-10-28 06:10:55
tags:
    - paesaggi
    - prospettiva aerea
categories:
    - pittura
permalink: /prospettiva-aerea-pratica
---



  I tuoi paesaggi sono piatti? Ti piacerebbe dipingere paesaggi con un gran senso di spazio e profondità? La conoscenza della prospettiva aerea può aiutarti a raggiungere questo obiettivo. Dopo aver definito che cos&#8217;è la prospettiva aerea e le sue caratteristiche principali, in quest&#8217;articolo vedremo un esempio pratico di applicazione con una palla verde. 



  Supponiamo di avere 3 sfere della stessa grandezza ma posti a distanze diverse. La prospettiva lineare ci dice che man mano che un oggetto si allontana esso diventa più piccolo.





  Applicando questo principio in pratica già si inizia a dare un senso di profondità alle 3 sfere come mostra la figura. Purtroppo, però, la sola prospettiva lineare non è sufficiente  a dare quel senso di profondità che, in genere, siamo abituati ad osservare in natura. E&#8217; necessario fare qualche riflessione in più su come il colore varia al variare della profondità.





  A tale scopo immaginiamo che le nostre sfere siano di colore verde.





  Guardiamo la scena di profilo. Obbiamo l&#8217;osservatore e le tre sfere ognuna ad eguale distanza l&#8217;una dall&#8217;altra. E&#8217; facile notare che tra l&#8217;osservatore e la prima sfera esiste un certo volume di aria V in mezzo. Come visto nell&#8217;articolo sulla prospettiva aerea, questo volume altererà leggermente il colore verde della prima sfera perchè questo colore ha assorbito leggermente il colore dell&#8217;ambiente circostante.



  Tra l&#8217;osservatore e la seconda sfera c&#8217;è un volume d&#8217;aria doppio (ossia 2*V), per cui è presumibile che il colore della seconda sfera abbia assorbito una quantità di colore dell&#8217;ambiente circostante doppio rispetto alla prima sfera.



  Per la terza sfera abbiamo un volume d&#8217;aria nell&#8217;intermezzo triplo (ossia 3*V) e, quindi, il colore verde della sfera apparirà agli occhi dell&#8217;osservatore con una quantità tripla del colore dell&#8217;atmosfera.





  Supponendo che il colore dell&#8217;atmosfera sia il bianco e chiaro che la prima sfera avrà rispetto al colore verde originale una certa percentuale di bianco. La seconda sfera avrà una percentuale di bianco doppio rispetto alla prima, quindi apparirà più bianca rispetto alla prima sfera. La terza sfera avrà una quantità di bianco tripla rispetto alla prima e, quindi, sarà ancora più bianca.





  Stesso discorso vale se il colore dell&#8217;ambiente o dell&#8217;atmosfera è nero. Il colore verde shifterà verso il nero man mano che ci si allontana verso l&#8217;orizzonte.





  E&#8217; chiaro che in natura, accadrà esattamente la stessa cosa, solo che il colore dell&#8217;atmosfera (supponendo di essere in una bella giornata primaverile) questa volta sarà il blu e, quindi, il colore verde delle sfere shifterà verso questo colore man mano che ci si allontana verso l&#8217;orizzonte.



  Hai letto i restanti articoli della serie La Prospettiva? Ecco l’indice degli articoli disponibili.


**Fonte**: KalaaLog