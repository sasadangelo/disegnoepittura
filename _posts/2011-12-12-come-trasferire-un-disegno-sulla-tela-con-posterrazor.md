---
layout: post
title: "Come trasferire un Disegno su Tela con PosterRazor"
slug: come-trasferire-un-disegno-sulla-tela-con-posterrazor
image: /wp-content/uploads/0-Inchiostratura-mini.jpg
excerpt: "Leggendo quest'articolo scoprirai un nuovo metodo per trasferire un'immagine da una foto alla tela in maniera più rapida e precisa della classica griglia."
categories:
    - disegno
tags:
    - tutorial
author: sasadangelo
---

![Come trasferire un Disegno su Tela con PosterRazor]({{ site.baseurl }}/wp-content/uploads/0-Inchiostratura-mini.jpg)

# Come trasferire un Disegno su Tela con PosterRazor
_Pubblicato il **{{ page.date | date_to_string }}**_

In quest'articolo voglio mostrarvi come trasferire un disegno per un dipinto da una foto sulla tela utilizzando [PosterRazor](https://posterazor.sourceforge.net/), un software gratuito scaricabile dalla rete e installabile in pochi minuti.

Come esempio, vedremo come trasferire la foto presa come riferimento in [quest'articolo]({{ site.baseurl }}/come-disegnare-soggetto-dipinto/) dove ho disegnato lo stesso soggetto a mano libera.

## Creazione del PDF con i fogli da Stampare

Avviate PosterRazor e cliccate sul bottone Apri. Selezionate la foto che volete trasferire sulla tela.

![Poster Razor Apri File]({{ site.baseurl }}/wp-content/uploads/1-PosterRazor-ApriFile.jpg)

Il software mostrerà alcuni dati inerenti all'immagine. Cliccate sul bottone "Successivo".

![Poster Razor File Aperto]({{ site.baseurl }}/wp-content/uploads/2-PosterRazor-FileAperto.jpg)

In questo pannello bisogna fornire le informazioni sul foglio su cui andrete a stampare. Scegliete il Tab Standard e selezionate il formato DIN4 (ossia A4). L'immagine in questione si sviluppa più in larghezza che altezza, quindi scegliete il formato Landscape. Poi dovete inserire i margini. **Questa è la fase più delicata dell'intero processo.** Questa procedura va fatta solo una volta per trovare i giusti valori per la vostra stampante e poi, a ogni immagine successiva, riutilizzerete sempre gli stessi valori. **Eseguite una prima volta l'intero processo con PosterRazor spiegato in quest'articolo, poi stampate una sola pagina del PDF creato e misurate con un righello i margini.** Riportate quest'ultimi in questa schermata e premete il bottone "Successivo".

![Poster Razor Impostazione Margini]({{ site.baseurl }}/wp-content/uploads/4-PosterRazor-Impostazione-Margini.jpg)

Impostate a zero le dimensioni della sovrapposizione. Così facendo quando incollerete i fogli dovrete affiancarli gli uni agli altri senza sovrapposizione. Premete il tasto "Successivo".

![Poster Razor Impostazione Sovrapposizione]({{ site.baseurl }}/wp-content/uploads/6-PosterRazor-Impostazione-Sovrapposizione.jpg)

A questo punto impostate o la larghezza o l'altezza della tela. Il software automaticamente calcola, in base alle proporzioni della foto, l'altro lato. Potrebbe accadere che l'altro lato abbia una misura imprecisa, in tal caso guardate l'immagine e scegliete qual è la parte che potete tagliare una volta che avete stampato e incollato i fogli A4. Nel mio caso la misura 60x40 è precisa quindi non dovrò fare alcuna modifica a valle del processo.

![Poster Razor Dimensione Tela]({{ site.baseurl }}/wp-content/uploads/3-PosterRazor-Dimensione-Tela.jpg)

Ora salvate sul disco il file PDF che potete stampare con la vostra stampante su fogli A4. Quando stampate scegliete la modalità bozza così da risparmiare inchiostro. Scegliete, inoltre, la modalità "Solo Inchiostro Nero" generalmente disponibile nelle opzioni avanzate. Così non consumate le cartucce a colori.

![Poster Razor Salva Poster]({{ site.baseurl }}/wp-content/uploads/7-PosterRazor-Salva-Poster.jpg)

## Stampa dei fogli e creazione del Poster

Munitevi di una forbice per tagliare i margini dei fogli e un po' di scotch per incollarli.

![Fogli A4 Forbice Scotch]({{ site.baseurl }}/wp-content/uploads/8-Fogli_A4_Forbice_Scotch.jpg)

Ritagliate i margini bianchi dei fogli A4.

![Taglio Fogli A4 con Disegno]({{ site.baseurl }}/wp-content/uploads/9-Taglio_Fogli_A4_con_Disegno.jpg)

Affiancate i fogli e incollateli con lo scotch.

![Fogli A4 e Scotch]({{ site.baseurl }}/wp-content/uploads/12-Fogli_A4_e_Scotch.jpg)

Questo è il poster 60x40 pronto per poter essere trasferito sulla tela.

![Fogli A4 con Disegno Incollati]({{ site.baseurl }}/wp-content/uploads/13-Fogli_A4_con_Disegno_Incollati.jpg)

## Trasferire il Poster sulla Tela

Questi sono i materiali necessari per trasferire il disegno sulla tela:

- matita 2B
- Poster creato in precedenza
- Carta grafite

È importante usare la carta di grafite anziché quella a inchiostro per evitare che quest'ultimo riaffiori successivamente attraverso gli strati di colore. La carta carbone è da evitare ugualmente perché a mio avviso sporca molto di più di quella di grafite. Per quest'ultima ho usato un foglio della misura 50x70 ma vendono fogli di varie misure.

![Materiali]({{ site.baseurl }}/wp-content/uploads/15-Materiali.jpg)

Applicate la carta di grafite sulla tela e **fissatela con lo scotch** in soli due punti in alto. Fissare la carta di grafite è importante per evitare che essa si muova durante il trasferimento.

![Carta Grafite Incollata su Tela]({{ site.baseurl }}/wp-content/uploads/17-Carta-Grafite-Incollata-su-Tela.jpg)

Applicate il poster con il disegno stampato sulla carta di grafite e **fissate anch'esso con lo scotch** in soli due punti per i motivi di cui sopra. Fissare la carta di grafite e il poster solo in due punti in alto permetterà anche di alzarli per verificare se il trasferimento sta avvenendo come aspettato.

![Disegno Carta Grafite Tela]({{ site.baseurl }}/wp-content/uploads/18-Disegno_Carta_Grafite_Tela.jpg)

Con una matita trasferite il disegno.

![Trasferimento Disegno]({{ site.baseurl }}/wp-content/uploads/19-Trasferimento_Disegno.jpg)

Periodicamente verificate che il trasferimento sta avvenendo in maniera corretta.

![Trasferimento Disegno - Controllo]({{ site.baseurl }}/wp-content/uploads/20-Controllo_Trasferimento_Disegno.jpg)

A questo punto abbiamo trasferito tutto il disegno e siamo pronti a rimuovere la stampa e la carta di grafite. Fate un'ultima verifica per assicurarvi che tutto sia andato come previsto e, in caso contrario, ripassate le linee non perfettamente trasferite.

Questo è il disegno trasferito. La tela è rimasta bianca, risultato che non sarebbe stato possibile con l'utilizzo della carta carbone soprattutto quando si strofinano troppo i gomiti su di essa.

![Disegno Trasferito]({{ site.baseurl }}/wp-content/uploads/21-Disegno_Trasferito.jpg)

Ricalcate il disegno con la matita dura 5H in modo che il segno sia più stabile e difficile da rimuovere. In questo modo, è difficile che la grafite possa mescolarsi al successivo strato di pittura.

## Inchiostratura

Questi sono i materiali necessari per questa fase:

- Pennino per inchiostro
- Inchiostro di china color seppia o terra d'ombra

Non usate penne biro, pennarelli o inchiostro calligrafico perché rischiate che il tratto riaffiori attraverso gli strati di colore.

La fase d'inchiostrazione oltre a rendere il disegno più visibile svolge un'altra importante funzione, quando l'inchiostro asciuga aiuta a tenere bloccata la traccia di grafite ed impedire che si mescoli con i successivi strati di pittura.

![Preparazione Inchiostratura]({{ site.baseurl }}/wp-content/uploads/22-Preparazione_Inchiostratura.jpg)

![Inchiostratura]({{ site.baseurl }}/wp-content/uploads/23-Inchiostratura.jpg)

Questo è il risultato finale.

![Risultato Finale]({{ site.baseurl }}/wp-content/uploads/24-Risultato_Finale.jpg)
