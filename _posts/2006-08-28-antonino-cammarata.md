---
layout: post
title: "Antonino Cammarata"
slug: antonino-cammarata
image: /wp-content/uploads/s880fta.jpg
excerpt: "Oggi volevo segnalarvi il sito del maestro Antonino Cammarata. Dalla sua biografia si legge: Antonino Cammarata, pittore professionista, è nato il 6."
tags: [ ]
categories:
    - artisti
author: sasadangelo
---

![s880fta]({{ site.baseurl }}/wp-content/uploads/s880fta.jpg){:width="200" height="200" .responsive_img}

Oggi volevo segnalarvi il sito del maestro [Antonino Cammarata](http://www.artewebcam.com){:target="_blank"}. Dalla sua [biografia](http://www.dipinticammarata.it/bio1.htm){:target="_blank"} si legge:

> Antonino Cammarata, pittore professionista, è nato il 6 Agosto 1962 ad Augusta, dove vive e dipinge. Dal 1985 ha iniziato a dipingere paesaggi e dal 1990 si è dedicato in particolare allo studio del paesaggio siciliano. Nel 1993 fonda il circolo culturale Officina d'Arte. Partecipa a numerosi concorsi, vincendone diversi primi premi. Ha esposto e espone in molte città italiane. Cammarata esercita la pittura d'assoluto professionista, conosciuto ed apprezzato in tutta Italia. Le sue opere fanno parte di collezioni sia pubbliche che private. É stato recensito su numerosi cataloghi d'Arte, quali Mondadori, Elite, Top art,  L'Altra cultura, Archivio delle arti, Il Quadrato, L'altro modo di volare, Boè, Euro Arte, I Siracusani, La Sicilia, Il Giornale di Sicilia, Libertà. L'aretuseo, Gazzetta del Sud. Il 30 Dicembre 1999, un articolo del pittore Cammarata viene pubblicato sul settimanale americano Italian tribune. L'artista è presente anche con il suo articolo sul mensile Arte Mondadori. Dal 2002 Cammarata espone in Germania alla Galleria LSB di Offenbach e negli USA alla Galleria Artitaly di New York. Nel 2003 e 2004 Cammarata viene proposto dalla galleria Artitaly alla 25ª e 26ª edizione di ArtExpò di New York. Nel 2004 la RAI TGR NEA POLIS trasmette un servizio sul sito di Cammarata. Nel 2006 la radio nazionale "Radio Cuore" trasmette un servizio su Cammarata nel programma condotto da Walter Santillo "Due nel pallone".

Dal sito potete guardare le sue opere. La cosa straordinaria, però, è la visualizzazione del suo studio attraverso due webcam. Esse mostrano il maestro al lavoro ogni giorno dalle 07,30 alle 19,30 e si aggiornano ogni 7 secondi. Ho inviato una mail al Sig. Cammarata per chiedergli la disponibilità di condividere alcuni dettagli sulla sua tecnica con tutti noi, spero di pubblicare qualche utile articolo nei prossimi giorni.

Il maestro, inoltre, mi ha anticipato che fra una decina di giorni installerà una webcam che si aggiornerà con una frequenza di 100 fotogrammi al minuto, praticamente in streaming. L'idea è quella di mostrare ai suoi visitatori, 3 volte a settimana, come si procede nella realizzazione di un dipinto.

Non appena ci saranno aggiornamenti vi terrò informato. Nel frattempo ne approfitto per porgere un cordiale saluto al Maestro.