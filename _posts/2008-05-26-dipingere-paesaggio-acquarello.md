---
title: "Dipingere un Paesaggio ad Acquarello"
date: 2008-05-26 14:30:55
categories: ['Pittura']
tags: ['acquarello', 'paesaggi', 'tutorial']
layout: single
---

![dipingere paesaggio acquarello]({{ site.baseurl }}/wp-content/uploads/redmire7.jpg "dipingere paesaggio acquarello")

**Materiali**

**Colori Acquarello**  
Terra d’Ombra Bruciata  
Blu Cobalto  
Verde Hooker  
Terra di Siena Bruciata  
Giallo Ocra  
Carminio d’Alzarina  
Rosso Chiaro  
Blu Oltremare

**Pennelli**

1,5″ Piatto  
3/4″ Piatto  
n° 8

![dipingere paesaggio acquarello]({{ site.baseurl }}/wp-content/uploads/redmire1x300.jpg "dipingere paesaggio acquarello")

Com’è possibile osservare da questa immagine la prima cosa che è stata fatta è un semplice disegno del paesaggio. Quando dico “semplice” intendo dire senza ombreggiature di alcun tipo. Con il pennello piatto 1.5″ ho colorato il cielo inumidendo prima l’area con l’acqua e poi utilizzando il blu cobalto. Nelle zone d’ombra delle nuvole ho mischiato poco rosso cadmio chiaro al blu. Mentre il cielo era ancora leggermente umido ho iniziato a colorare gli alberi che fungono da cornice per gli edifici. Per fare ciò ho utilizzato il pennello tondo n° 8 stendendo prima una strato molto diluito di giallo ocra e, successivamente, un mix di verde Hooker e terra di siena bruciata mentre lo strato precedente era ancora umido. Da notare che, dove gli alberi si uniscono agli edifici, il colore diventa più scuro. Per ottenere questa miscela più scura ho usato un mix di blu cobalto e rosso cadmio chiaro. Questo consente agli edifici di staccarsi maggiormente dagli alberi.

![dipingere paesaggio acquarello]({{ site.baseurl }}/wp-content/uploads/redmire2.jpg "dipingere paesaggio acquarello")

Nella fase successiva, per i tetti più distanti, cioè quelli appena visibili, ho usato blu cobalto con un tocco di rosso cadmio. Il colore va applicato in maniera veloce e molto abbozzato, il colore deve essere tenue, cioè molto diluito, perchè gli edifici sono molto distanti. Per le pareti degli edifici ho usato giallo ocra mischiato con terra d’ombra naturale. Anche qui il colore deve essere molto diluito per apparire tenue. Avanzando ulteriormente, ai due edifici principali, il tetto per entrambi va colorato con un mix di blu cobalto and terra d’ombra naturale utilizzando il pennello piatto ¾”. Una volta asciugati, ho picchiettato con lo stesso colore solo più saturo (cioè meno tenue), per dare l’impressione della pila delle tegole.Per il pub (la casa che vedete colorata è in realtà un pub) ho usato terra d’ombra naturale mischiato con giallo ocra per la parte in luce, poi solo terra d’ombra naturale per la parte in ombra. Per le finestre non dipingete le serrande, a quella distanza questo tipo di dettagli non è pecettibile. Ho usato blu cobalto con pochissima terra di siena bruciata per ottenere un blu grigio e con la punta del pennello tondo No.8 ho messo un pò di colore nelle finestre. Una volta che l’edificio si è asciugato, con il pennllo tondo N° 8 e una miscela di terra ombra naturale e terra di siena bruciata ho dato pochi colpi qua è la per dare l’indicazione delle pietre. Per l’ombra che permette poi all’intero edificio di staccarsi ed avere una parvenza realistica, ho usato una miscela di blu cobalto, carminio alzarina e terra di siena bruciata. Si noti come sono scure le zone intorno alle finestre e sotto il cornicione del tetto.

![dipingere paesaggio acquarello]({{ site.baseurl }}/wp-content/uploads/redmire3.jpg "dipingere paesaggio acquarello")

Ora per l’erba che cresce intorno all’edifico, ho usato il pennello tondo N° 8 con giallo ocra per stendere una prima velatura. Poi ho utilizzato una mistione di verde di Hooker e Terra di siena bruciata per la parte in ombra. Per indicare i fiori basta qualche punteggiatura di rosso di cadmio inframezzato con una mistione di verde di Hooker e Terra di siena bruciata. Notate che c’è un’ampia zona nera nella parte alta dell’edificio in fondo. In questa zona era scritto il nome del pub. Per dipingere quest’area ho usato blu oltremare e terra di siena bruciata. Per gli edifici in primo piano ho utilizzato esattamente lo stesso processo e colori ma con meno dettagli, questo perchè voglio che l’occhio dell’osservatore salga lungo la strada per fermarsi sull’edificio in fondo.

![dipingere paesaggio acquarello]({{ site.baseurl }}/wp-content/uploads/redmire4.jpg "dipingere paesaggio acquarello")

Per i cespugli intorno alla casa ho usato esattamente lo stesso processo e gli stessi colori degli alberi dietro il pub. Per le piante che crescono sulla parte anteriore dell’edificio in primo piano ho usato esattamente lo stesso processo utilizzato per l’edera che cresce davanti al pub, ma con colori un pò più intensi soprattutto per la parte in ombra realizzata con blu cobalto, carminio d’alzarina e terra di siena bruciata. Per la zona ghiaiosa compresa tra l’erba e la strada ho usato il pennello piatto 3/4″ e una mistione di blu cobalto e rosso chiaro molto diluito con acqua.

![dipingere paesaggio acquarello]({{ site.baseurl }}/wp-content/uploads/redmire5.jpg "dipingere paesaggio acquarello")

Per l’edificio che appare sulla sinistra ho usato esattamente lo stesso processo degli altri edifici, anche i colori sono gli stessi anche se un pò più intensi. Notate quanto bianco è stato lasciato attorno alle finestre, questo serve a catturare la luce proveniente dal mio punto di vista. Per l’erba a destra ho usato il pennello piatto 3/4″ prima stendendo un velo molto tenue di giallo ocra e mentre questi era ancora bagnato ho aggiunto il verde di Hooker e terra di siena bruciata e ho lasciato che i colori si amalgamassero tra loro.

![dipingere paesaggio acquarello]({{ site.baseurl }}/wp-content/uploads/redmire6.jpg "dipingere paesaggio acquarello")

Ho usato la stessa procedura per l’erba sul lato sinistro della strada. Per dipingere la strada ho utilizzato il pennello piatto 3/4″ con una mistione di blu cobalto e rosso chiaro e facendo attenzione che il colore diventasse più tenue man mano che ci si allontanava. Prima che il colore asciugasse completamente con lo stesso pennello ho rimossoun pò di colore così da suggerire le zone di luce.

![dipingere paesaggio acquarello]({{ site.baseurl }}/wp-content/uploads/redmire7.jpg "dipingere paesaggio acquarello")

Infine, ho dipinto le ombre portate. Questa è la parte più importante dell’intero dipinto perchè aggiunge un effetto realistico a tutto il quadro e determina la sua buona riuscita. I colori usati sono blu cobalto, carminio d’alzarina e terra di siena bruciata e il pennello 3/4″.

**Fonte:**  [www.charlesevansart.com](http://www.charlesevansart.com/)