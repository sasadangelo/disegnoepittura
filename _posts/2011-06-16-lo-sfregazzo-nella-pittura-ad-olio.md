---
layout: post
title: "Che cos'è la tecnica dello sfregazzo e come si usa nella pittura ad olio?"
slug: lo-sfregazzo-nella-pittura-ad-olio
categories:
    - pittura
tags:
    - corso pittura ad olio
    - pittura ad olio
author: sasadangelo
---

![Paesaggio dipinto con sfregazzi](https://www.disegnoepittura.it/wp-content/uploads/paesaggio-dipinto-con-sfregazzi.jpg "Paesaggio dipinto con sfregazzi")

_Questa è la lezione 17 del [corso di pittura ad olio per artisti principianti](https://www.disegnoepittura.it/corso-pittura-olio-artisti-principianti-2/)._

Lo sfregazzo, in inglese [scumbling](https://gurneyjourney.blogspot.com/2009/12/scumbling.html), è l'applicazione di una piccola quantità di colore opaco su un'area precedentemente dipinta e asciutta. Il fondo, in genere, traspare e partecipa all'effetto finale. Il colore viene applicato in piccolissime quantità sfregandolo sul fondo asciutto. La piccola quantità, l'uso del pennello asciutto e l'operazione di strofinamento fanno in modo che lo sfondo traspaia nonostante il colore sia opaco.

Questa tecnica ha vari campi di applicazione. Ad esempio, nel paesaggio può essere usata per rendere la prospettiva aerea, può essere usata per simulare aree nebbiose e così via. Le differenze principali tra lo sfregazzo, l'[impasto](https://www.disegnoepittura.it/impasto-pittura-olio/) e la [velatura](https://www.disegnoepittura.it/velature/) sono le seguenti:

1. come per l'impasto si utilizzano mescolanze coprenti.
2. A differenza dell'impasto e della velatura la quantità di colore usata per lo sfregazzo deve essere piccolissima.
3. Tipicamente il colore applicato con lo sfregazzo asciuga più velocemente delle altre due tecniche.
4. Nonostante il colore sia coprente, lo sfregazzo fa in modo che attraverso il colore traspaia il colore del fondo.

Come si esegue uno sfregazzo?

Innanzitutto si mescola il colore che si desidera applicare con una consistenza poco densa. Con un pennello asciutto e pulito si prende una piccolissima quantità di colore sulla punta del pennello. E' consigliabile passare il pennello sopra uno straccio in modo tale che su di esso rimangano solo i residui di colore che poi vanno strofinati sulla tela.

Sul [Manuale Pratico di Tecnica Pittorica](https://books.google.it/books?id=5S5H0-yRGT8C&pg=PA296&lpg=PA296&dq=sfregazzo&source=bl&ots=8Cym8QaHXw&sig=_ZCUGKcwwQABlDdK8hnMJrRbOO0&hl=it&ei=fQjyTeuuGoXGswacjYGIBw&sa=X&oi=book_result&ct=result#v=onepage&q&f=false) trovare il seguente testo:

![Sfregazzi](https://www.disegnoepittura.it/wp-content/uploads/sfregazzi.jpg "Sfregazzi")

Per capire in pratica come applicare lo sfregazzo vi mostro questo video che illustra come dipingere una nuvola. L'artista parte da una base fumosa bianca su cui poi aggiunge più colore laddove la nuvola è più densa. Questa base fumosa è proprio realizzata sfregando il colore bianco (quindi opaco) su una base di cielo asciutta. Con la stessa tecnica potete realizzare piccole nebbie alla base delle montagne, nebbie e altri effetti interessanti.

_Leggi gli altri  articoli del [corso di pittura ad olio per artisti principianti](https://www.disegnoepittura.it/corso-pittura-olio-artisti-principianti-2/). Se vuoi puoi ricevere gli aggiornamenti sui futuri articoli del corso iscrivendoti gratuitamente ai [feed RSS](https://feeds2.feedburner.com/DisegnoPittura)._
