---
layout: post
title: Percezione dello Spazio
published: true
author: sasadangelo
comments: true
date: 2009-04-28 06:04:59
tags:
    - composizione
    - prospettiva
categories:
    - disegno
permalink: /percezione-spazio
---


Una delle più grandi difficoltà per un artista è quello di rappresentare su un foglio bidimensionale una realtà tridimensionale. Per riuscire in tale obiettivo, spesso vengono adottati degli artifici rappresentativi che il cervello dell&#8217;osservatore interpreta in un certo modo. E&#8217; proprio questa interpretazione che consente di creare l&#8217;illusione di una realtà tridimensionale e, in quest&#8217;articolo, analizzeremo in dettaglio gli artifici più comuni. Supponiamo di avere un foglio diviso in due parti da una linea d&#8217;orizzonte e due oggetti sferici A e B con A avente dimensioni maggiori di B.


  


Se rappresentiamo A accanto a B, come nell&#8217;esempio 1,  il nostro cervello interpreta B come una sfera più piccola di A. Se, invece, poniamo A e B su due piani distinti con B più vicino alla linea d&#8217;orizzonte (vedi esempio 2), allora B viene interpretato come più distante rispetto ad A creando così un senso di profondità. La stessa cosa accade se i due oggetti si trovano al di sopra della linea di orizzonte.

Consideriamo ora due segmenti AB e CD di lunghezza diversi. Nel primo esempio i due segmenti sono l&#8217;uno accanto all&#8217;altro e il cervello, quindi, li percepisce come due segmenti di lunghezza diversi. nel secondo esempio, invece, i due segmenti sono posti su due piani diversi con CD più vicini all&#8217;orizzonte. In questo caso, il cervello interpreta AB e CD come due segmenti di uguale lunghezza ma posti a distanze diverse, con CD più lontano rispetto ad AB.



Facciamo un altro esempio considerando alcuni segmenti che per comodità chiameremo AB. I segmenti sembrano convergere verso un medesimo punto all&#8217;orizzonte. I punti A più interni e più vicini all&#8217;orizzonte vengono percepiti come punti più distanti rispetto ai punti B.



La convergenza di linee verso punti posti sulla linea dell&#8217;orizzonte, sono alla base dei concetti di prospettiva che, come sappiamo è lo strumento principale attraverso cui è possibile dare profondità alle nostre opere. Consideriamo ora due oggetti: una bottiglia e un&#8217;arancia.



Ponendo questi due oggetti sullo stesso piano vengono percepiti dal nostro cervello come due oggetti posti l&#8217;uno accanto all&#8217;altro. Da un punto di vista compositivo sicuramente non è una delle scelte più appropriate. Supponiamo ora di intersecare i due oggetti tra loro.



Il cervello interpreta questa figura semplicemente come l&#8217;intersezione di due figure, ma se eliminiamo le linee di intersezione ecco che la bottiglia viene percepita come se fosse posta dietro all&#8217;arancia. Questa interpretazione sarà ancora più evidente se la base della bottiglia è posta leggermente più in alto rispetto alla base dell&#8217;arancia.



_Hai letto i restanti articoli della serie La Prospettiva? Ecco [l’indice degli articoli disponibili][1]._

 [1]: https://www.disegnoepittura.it/prospettiva/ "La Prospettiva"