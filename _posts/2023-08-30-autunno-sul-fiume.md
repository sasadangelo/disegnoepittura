---
layout: post
title: Autunno sul Fiume
published: true
author: cinziarispoli
comments: true
date: 2014-02-23 12:02:25
tags:
    - paesaggi
    - pittura ad olio
    - tutorial
categories:
    - pittura
permalink: /autunno-sul-fiume
image:
    feature: Dipinto-Completato-Mini.jpg
---

   Questo è un dipinto che ho copiato da una foto trovata sul web. Voglio condividere con voi il mio metodo di esecuzione. 
  
   


_Foto Originale_

## Materiali

### Supporto


  Il dipinto è stato realizzato su un pannello MDF 30&#215;40, sul quale ho passato tre mani di una miscela di:&nbsp; 30% Vinavil&nbsp; + 70% acqua. Non ho fatto la campitura.


### Colori


  Cielo e fiume: bianco, grigio payne, pochissimo giallo di napoli.


  Prati: verde cadmio, giallo permanente scuro, verde cinabro scuro, terra di siena bruciata.


  Siepe (rossa): terra d’ombra bruciata&nbsp; (fondo). Lacca scarlatta, rosso di cadmio chiaro, giallo permanente scuro, giallo di cadmio, bianco.


  Siepe (verde): terra d’ombra bruciata&nbsp; (fondo). Verde cinabro scuro, verde cadmio, verde vescica, giallo cadmio chiaro, giallo permanente scuro.


  Tronchi degli alberi: terra d’ombra bruciata, blu oltremare, verde vescica, pochissimo bianco.


### Medium

Liquin Original

## Esecuzione

### Disegno


  Ho stampato la foto con le misure del mio supporto e l’ho trasferita con carta grafite. Come immagine da copiare io ho usato il tablet, in alternativa si può far stampare l’immagine dal fotografo (possibilmente in HD) e farla plastificare per poter fare il test del colore direttamente sulla foto.


### Pittura


  Premetto che man mano che dipingevo qualsiasi cosa, facevo subito anche&nbsp; il riflesso nell’acqua. Ho fatto per prima cosa il cielo e il fiume (non tenendo conto degli alberi), la casa con il riflesso,&nbsp; i prati e i muretti&nbsp; lungo il fiume. Una volta asciutta la base del cielo e del fiume, ho fatto gli alberi e le barche.





  Ho fatto le foglie sul tetto con i colori elencati, nella zona bassa del&nbsp; tetto ho aggiunto del viola scuro. Ho definito di più il prato e le due siepi intingendo il pennello nei vari colori senza miscelarli tra loro e&nbsp; poi ho picchiettato. Su alcuni tronchi ho aggiunto del verde vescica&nbsp; miscelato con del giallo permanente scuro. Per ultimi&nbsp; ho fatto i mattoni sulla parete della casa,&nbsp; i particolari dei&nbsp; muretti&nbsp; lungo il fiume e ritoccato le barche.





  Ho dipinto i rami degli alberi , creato il riflesso nell’acqua dei rami con le foglie e ripreso il muretto sotto i cespugli.





  Ho fatto le foglie sugli alberi sia a destra che a sinistra, sempre intingendo il pennello nei colori non miscelati tra loro e picchiettando, ho fatto i rami nel cespuglio a sinistra, ho definito la betulla e le barche ed ho scurito i tronchi degli alberi riflessi nell’acqua.





  Ho lavorato sulle basi degli alberi a destra, definito l’erba e fatto le foglie sul prato a sinistra&nbsp; e scurito alcuni tronchi a fianco della casa.





  Ho lavorato sulla zona sopra la siepe a destra e fatto lo steccato, ho fatto&nbsp; le foglie sul cespuglio a sinistra, definito il muretto lungo il fiume e scurito un pò tutti i riflessi nell’ acqua dei tronchi della casa e dei cespugli&nbsp; e ……… messo la firma.


