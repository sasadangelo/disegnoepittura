---
layout: post
title: >
    Come scegliere la forma del foglio da disegno o della tela
    per dipingere
published: true
author: sasadangelo
comments: true
date: 2006-10-01 11:10:04
tags:
    - composizione
categories:
    - disegno
permalink: /forma-supporto
---



  &#8220;Realizzare un dipinto è come eseguire il dilitto perfetto, tutto deve essere pianificato nei minimi dettagli&#8221;



  Seurat



   



  La frase di Seurat non è stata scelta a caso. Un dipinto ben eseguito è sempre il risultato di una serie decisioni prese dopo un&#8217;attenta valutazione. L&#8217;arte è istinto ma spesso anche logica, una logica che l&#8217;artista deve usare affinchè l&#8217;osservatore subisca consciamente o inconsciamente gli stimoli che l&#8217;autore vuole dettargli.





  Tra le scelte dell&#8217;artista sicuramente c&#8217;è la forma del supporto che ospiterà l&#8217;opera. Spesso diamo per scontato che la forma debba essere rettangolare. In commercio la maggior parte delle tele è rettangolare con dimensioni standard (40&#215;50, 50&#215;70, ecc.). I più esigenti creano da se i propri supporti dimensionando (a volte) il supporto in base alle regole auree (un pò come facevano gli artisti del passato).



  La forma rettangolare può essere usata in due varianti: orizzontale e verticale. La prima usata spesso per i paesaggi mentre la seconda per i ritratti. Il motivo è semplice. Quando i nostri occhi guardano un paesaggio (spesso apparenetemente sconfinato) il cono visuale è sempre più esteso in direzione orizzontale rispetto a quella verticale. Fateci caso, quando guardate qualcosa riuscite a vedere più da destra a sinistra che non da sopra a sotto.



  Viceversa, nei ritratti o per la figura umana si usa la forma verticale perchè quest&#8217;ultima si sviluppa principalmente in senso verticale.



  Il quadrato quasi mai è usato dagli artisti anche perchè l&#8217;eccessiva simmetria rende poi il soggetto troppo monotono. Il cerchio soffre dello stesso problema anche se qualche esempio d&#8217;uso si trova nella storia dell&#8217;arte. Manco a farlo apposta uno dei miei dipinti preferiti è stato realizzato in un&#8217;area circolare. Qui la scelta del supporto si accompagna a un&#8217;adeguata composizione per raggiungere l&#8217;obiettivo che si è preposto l&#8217;artista.



  Esistono poi i supporti ovali, usati raramente oggi forse un pò di più nel passato.



  Volendo si può realizzare un dipinto in un&#8217;area circolare o ovale anche su un supporto rettangolare. Il trucco è di acquistare un foglio adesivo da cui va ritagliata l&#8217;area circolare o ovale. Si attacca il foglio sulla tela e si dipinge. Quando si finisce (anche se il colore non è secco) si rimuove il foglio. Lo spazio bianco che rimane si può coprire con un&#8217;opportuna cornice o si può decorare opportunamente.



  In futuro proporrò qualche lavoro del genere.
