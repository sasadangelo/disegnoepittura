---
title: "Paesaggi primaverili da dipingere • Fase 1"
date: 2006-09-13 00:25:23
categories: ['Pittura']
tags: ['paesaggi', 'pittura ad olio', 'tutorial']
layout: single
---

![dipingere paesaggio primaverile](/wp-content/uploads/paesaggio-primaverile.jpg "dipingere paesaggio primaverile")

Hai mai pensato di poter dipingere un giorno paesaggi primaverili con montagne, alberi e laghi di grande impatto visivo? Questo è il primo di una serie di tre articoli che se leggerai ti mostreranno come è semplice dipingere bellissimi paesaggi primaverili.

I materiali richiesti per questa opera sono i seguenti. Colori: bianco titanio, giallo di cadmio, carminio d’alzarina, verde vescica, arancio di cadmio e nero d’avorio. Materiali: pennellessa da 2 ½”, pennello medio a ventaglio, spatola, acqua ragia inodore, tela 40×50, tovaglioli, pennellessa da 1″, pennello sottile, contenitore per pulire i pennelli, tavolozza e cavalletto.

![dipingere paesaggio primaverile](/wp-content/uploads/paesaggio-primaverile-1.jpg "dipingere paesaggio primaverile")

Con una pennellessa da 2 ½”, coprire la tela con uno strato sottile di pittura bianca. Fare in modo da usare pennellate verticali o orizzontali lunghe esercitando una forte pressione. Continuare a lavorare finchè la pittura non è ben distribuita sulla tela. Toccare leggermente la tela con un dito. L’esecuzione può dirsi soddisfacente quando la pittura si attacca al dito e nessuna impronta rimane sulla tela.

![dipingere paesaggio primaverile](/wp-content/uploads/paesaggio-primaverile-2.jpg "dipingere paesaggio primaverile")

Usare la spatola per mischiare blu phtalo con un tocco di crimisi d’alzarina per ottenere il colore del cielo e dell’acqua. Prendere il colore appena mischiato sulla tavolozza con la pennellessa da 2 ½” senza premere troppo. Si inizi a dipingere dall’angolo superiore sinistro della tela. Si applichi il colore con pennellate brevi e incrociate (la mano deve ruotare in modo da tracciare degli 8 rovesciati orizzontalmente).

![dipingere paesaggio primaverile](/wp-content/uploads/paesaggio-primaverile-3.jpg "dipingere paesaggio primaverile")

Man mano che ci si avvicina all’orizzonte diminuire la pressione esercitata con il pennello. Sappiamo bene che all’orizzonte il cielo deve essere più chiaro. In tal senso la pittura bianca usata in precedenza ci aiuterà ad ottenere questo effetto.

![dipingere paesaggio primaverile](/wp-content/uploads/paesaggio-primaverile-4.jpg "dipingere paesaggio primaverile")

Prendere di nuovo il colore del cielo con la pennellessa da 2 ½” e si inizi a dipingere l’acqua nel restante 1/3 di spazio rimasto bianco (parte inferiore della tela). Si proceda adoperando pennelate orizzontali.

![dipingere paesaggio primaverile](/wp-content/uploads/paesaggio-primaverile-5.jpg "dipingere paesaggio primaverile")

Si mischi con la spatola il giallo di cadmio e un tocco di arancio per ottenere il colore emanato dal sole. Con la pennellessa da 2 ½” si prenda il colore appena mischiato operando leggeri colpettini sulla tavolozza. Assicurarsi che il pennello sia carico di colore. Iniziando dall’angolo superiore destro del cielo, applicare il colore con pennellate corte e incrociate (a forma di 8 rovesciato). Man mano che si scende verso il basso, diminuire la pressione con il pennello. Il colore mischiandosi anche con il bianco di fondo tenderà a essere più chiaro rispetto alla parte alta del cielo.

![dipingere paesaggio primaverile](/wp-content/uploads/paesaggio-primaverile-6.jpg "dipingere paesaggio primaverile")

Utilizzando la pennellessa da 2 ½” si applichi lo stesso colore nella parte inferiore destra del dipinto in modo da simulare il riflesso della luce del sole nell’acqua. Si Inizi dalla parte bassa e si lavori sovrapponendo le pennellate.

![dipingere paesaggio primaverile](/wp-content/uploads/paesaggio-primaverile-7.jpg "dipingere paesaggio primaverile")

Sfumare leggermente con il pennello asciutto da 2 ½” l’area in cui il blu dell’acqua tocca il colore del riflesso del sole. Si proceda in modo che le pennellate siano corte, incrociate (come un 8 rovesciato).

![dipingere paesaggio primaverile](/wp-content/uploads/paesaggio-primaverile-8.jpg "dipingere paesaggio primaverile")

Mischiare Phtalo Blue, Carminio D’Alzarina, poco Nero d’Avorio e Bianco Titanio per creare il colore che utilizzeremo come base per la montagna. Prendere il colore appena mischiato con il lato lungo della spatola. Con la spatola che forma un angolo di 45° con la tavolozza e utilizzando il suo lato lungo, prendere il colore tirando la spatola verso il basso. A questo punto, avrete il colore di base della montagna sulla vostra spatola pronto per essere usato. Posizionate il margine lungo della spatola sulla tela nella posizione di uno dei picchi, con la spatola quasi parallela alla tela. Tirate il colore verso il basso.

![dipingere paesaggio primaverile](/wp-content/uploads/paesaggio-primaverile-9.jpg "dipingere paesaggio primaverile")

Facendo un pò di pressione, tirare la spatola verso il basso e verso destra in modo da formare il lato destro del picco di montagna. Ricaricare la spatola con altro colore e ripetere il procedimento. Questa volta bisogna realizzare la parte sinistra del picco di montagna. Ricreare poco per volta la forma della montagna, esercitando una forte pressione con la spatola e con movimenti che vanno dall’alto verso il basso e poi, verso sinistra o destra a seconda del lato che si sta realizzando. Dopo che avete definito la forma esterna della montagna, proseguite comprendola completamente con il colore di base.

![dipingere paesaggio primaverile](/wp-content/uploads/paesaggio-primaverile-10.jpg "dipingere paesaggio primaverile")

Tirate via la pittura in eccedenza, lasciandone solo un velo sottile. Attenti che se non fate ciò l’effetto successivo della neve sarà scadente. Con una pennellessa pulita e asciutta da 2 ½”, sfumate la base della montagna, in modo da conferire l’illusione di una densità d’aria maggiore.

![dipingere paesaggio primaverile](/wp-content/uploads/paesaggio-primaverile-11.jpg "dipingere paesaggio primaverile")

Le pennellate possono anche sovrapporsi, l’importante è che vadano verso il basso e verso destra. Stessa cosa per la base nel lato sinistro. Anche qui la sovrapposizione delle pennellate è consigliata e la pennellata va direzionata verso il basso e verso sinistra. La parte centrale della base può essere sfumata con delle pennellate criss/cross.

![dipingere paesaggio primaverile](/wp-content/uploads/paesaggio-primaverile-12.jpg "dipingere paesaggio primaverile")

Prendere con il lato lungo della spatola un pò di Bianco di Titanio. La luce proviene da destra in questo dipinto, quindi la neve illuminata verrà posizionata a destra per ogni picco di montagna. Tenete la spatola quasi parallela alla tela e con molta leggerezza. Partendo dalla cima del picco, tirate la spatola verso il basso e verso destra della montagna.

![dipingere paesaggio primaverile](/wp-content/uploads/paesaggio-primaverile-13.jpg "dipingere paesaggio primaverile")

La pressione da esercitare deve essere leggerissima, seguendo i contorni dei vari picchi tirate sempre verso il basso e verso destra. La texture della neve sul terreno si realizza automaticamente man mano che si applica il colore sulla base.

![dipingere paesaggio primaverile](/wp-content/uploads/paesaggio-primaverile-14.jpg "dipingere paesaggio primaverile")

A questo punto prepariamo un pò di colore da utilizzare per i lati dei picchi in ombra. Utilizzeremo il Bianco di Titanio, il colore utilizzato come base e del Blu Phtalo. Prendere il colore appena mischiato con il lato lungo della spatola. Aggiungere il colore appena mischiato sui lati sinistri dei vari picchi per creare le zone d’ombra. Anche qui la pressione deve essere leggerissima, perchè la base deve trasparire in modo da sembrare la zona più scura dell’ombra. Questo creerà un effetto molto realistico.

![dipingere paesaggio primaverile](/wp-content/uploads/paesaggio-primaverile-15.jpg "dipingere paesaggio primaverile")

Prendere un pò di colore d’ombra con il lato corto della spatola. Lavorare nelle zone in cui non si è potuto lavorare con il lato lungo.

Hai letto le altre puntate della serie di articoli Paesaggio Primaverile? Segui i seguenti link per leggere le altre puntate:

[Paesaggi Primaverili da dipingere • Fase 2](https://www.disegnoepittura.it/paesaggi-primaverili-dipingere-2/)

[Paesaggi Primaverili da dipingere • Fase 3](https://www.disegnoepittura.it/paesaggi-primaverili-dipingere-3/)

**Fonte:** [SimplyPainting.com](http://simplypainting.com/)