---
layout: post
title: "Come mescolare i colori con il metodo di Munsell dell'artista Frank Reilly. La scala dei grigi di Reilly."
published: true
author: sasadangelo
comments: true
date: 2008-11-19 07:11:50
tags:
    - mescolare i colori
    - munsell
categories:
    - teoriacolori
permalink: /munsell-color-system-grigi-frank-reilly
---

![gray-scale](https://www.disegnoepittura.it/wp-content/uploads/gray-scale.jpg "gray-scale")

La prima cosa da fare per utilizzare  in pratica il metodo di Munsell con [le semplificazioni proposte anni fa da Frank Reilly](https://www.disegnoepittura.it/munsell-color-system-pratica/) è quello di pre mescolare i toni di grigio che serviranno a regolare il livello di saturazione del colori. Ho preparato [questa scala di grigi](https://www.disegnoepittura.it/munsell-color-system-scala-grigi/) come riferimento che potete stampare e utilizzare ogni volta che è necessario creare queste mescolanze.  Come già [anticipato nell'articolo precedente](https://www.disegnoepittura.it/munsell-color-system-pratica/) è sufficiente preparare solo quattro toni di grigio: 2, 4, 6 e 8; e mescolare quando servono i toni intermedi mescolando i due toni adiacenti. I colori base che servono a preparare questi toni sono bianco di titanio e nero avorio. C'è da dire che Frank Reilly utilizzava il nero avorio per soggetti come natura morta, ritratti, figura umana, ecc., mentre usava nero fumo per il paesaggio.

Nel libro [The Artist’s Atelier. Reference guide to Structural Concepts and Principles](https://www.disegnoepittura.it/the-artists-atelier-reference-guide-to-structural-concepts-and-principles/) l'autore Henry J. T. Doren allievo alla Frank Reilly School of New York propone le seguenti proporzioni per i toni di grigio:

Tono 0 = nero avorio Tono 1 = 1 parte bianco titanio + 5 parti nero avorio Tono 2 = 1 parte bianco titanio + 2 parti nero avorio Tono 3 = 1 parte bianco titanio + 1 parti nero avorio Tono 4 = 2 parte bianco titanio + 1 parti nero avorio Tono 5 = 4 parte bianco titanio + 1 parti nero avorio Tono 6 = 1 parte bianco titanio + 5 parti tono 5 Tono 7 = 1 parte bianco titanio + 2 parti tono 6 Tono 8 = 1 parte bianco titanio + 2 parti tono 7 Tono 9 = 1 parte bianco titanio + 1 parti tono 8 Tono 10 = 1 parte bianco titanio

Per mia esperienza personale, però, consiglio di non dare troppo peso ad esse perchè poi sono difficili da mettere in pratica. Inoltre, il nero avorio e il bianco di titanio hanno uno hue leggermente spostato verso il blu e mescolando le tonalità di grigio solo con questi due colori otterreste delle tinte fredde tutt'altro che neutre. Per ovviare a questi problemi consiglio di procedere come descritto nell'articolo [Come Mescolare i colori ad olio per realizzare un chiaroscuro](https://www.disegnoepittura.it/come-mescolare-colori-realizzare-chiaroscuro/).

_Qui trovi l'indice di tutte le lezioni della serie di articoli [Come mescolare i colori con il metodo di Munsell dell'artista Frank Reilly](https://www.disegnoepittura.it/munsell-color-system/)._
