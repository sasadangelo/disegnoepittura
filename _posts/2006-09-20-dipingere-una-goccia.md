---
title: "Dipingere una goccia"
date: 2006-09-20 08:00:15
categories: ['Pittura']
tags: ['nature morte', 'tutorial']
layout: single
---

![dipingere una goccia](https://www.disegnoepittura.it/wp-content/uploads/medium_drops4.jpg "dipingere una goccia")

Come dipingere una goccia? Quante volte ti è capitato di vedere quelle stupende nature morte ricche di dettagli e effeti speciali come le gocce d’acqua e ti sei chiesto: ma come fanno? Questo tutorial ti spiegherà, in breve, come dipingere una goccia.

Questa è una libera traduzione di un articolo di [Pierre Labeau](http://www.wetcanvas.com/ArtSchool/QuikTips/index.html) presente sul forum Wetcanvas. Il tutorial mostra come dipingere due tipi di gocce e, per ciascuna di esse, fornisce 4 foto progressive di avanzamento che ti aiuteranno nella comprensione.

### Dipingere 1° tipo di goccia

![medium_drops4](/wp-content/uploads/medium_drops4.jpg "medium_drops4")

La seguente figura mostra le 4 fasi per dipingere una goccia. Per far risaltare ancora di più il soggetto l’artista ha scelto un fondo blu. Nel primo riquadro Pierre ha dipinto i contorni della goccia con del blu (più scuro rispetto allo sfondo). A quel punto con il colore blu viene dipinta la parte interna della goccia. Si osservi che la parte in alto è anche la più scura. Qui sarà il punto in cui metteremo alla fine il punto di massima luce. La luce entrerà da qui e seguendo una linea retta attraverserà la goccia e uscirà nella parte bassa che, come potete osservare ha un riflesso più chiaro. Nella figura 3 è importante dipingere l’ombra che la goccia proietta sul piano. Se nella parte alta si piò usare una punta di arancio per scurire il blu, per quest’ombra portata si usi più arancio. Infine si dipinge il punto di massima luce. Con quale colore? Beh lo sappiamo dalle lezioni precedenti: bianco + pochissimo complementare del blu, cioè arancio.

### Dipingere 2° tipo di goccia

![medium_droplets](/wp-content/uploads/medium_droplets.jpg "medium_droplets")

Con la stessa tecnica si possono dipingere anche gocce del tipo riportato sopra. Questa tecnica la si può utilizzare anche per dipingere le gocce sopra le rose che stiamo studiando nell’[articolo sulla tecnica dei fiamminghi](https://www.disegnoepittura.it/dipingere-rubens-vermeer-rembrandt/).

Se conoscete modi alternativi per dipingere le gocce d’acqua non esitate ad aggiungere i vostri commenti.

**Fonte:** [wetcanvas](http://www.wetcanvas.com)