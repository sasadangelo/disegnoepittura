---
layout: post
title: 'Come Disegnare il Drappeggio nella Figura Vestita: movimenti che generano le pieghe.'
published: true
author: sasadangelo
comments: true
date: 2009-10-27 08:10:03
tags:
    - figura umana
categories:
    - disegno
permalink: /come-disegnare-drappeggio-movimenti-causano-pieghe
---
![figura-umana-drappeggio-estensione-thumb][1]


  Una cosa che mi ha sempre stupito nel mondo dell&#8217;arte è la testardaggine con cui molti artisti affrontano il nudo nonostante nel 99% dei casi le persone che ci girano intorno siano vestite. Avrò letto da qualche parte su Internet di un artista che si lamentava del fatto che in accademia si dedica tanto tempo al nudo e pochissimo alla figura vestita. e&#8217; chiaro che non voglio sminuire la bellezza di un nudo e la soddisfazione per l&#8217;artista che lo rappresenta, solo che mi meraviglia come altrettanto sforzo non venga dedicato alla figura vestita. Nella rappresentazione di una figura vestita è importante che l&#8217;abito sembri una seconda pelle per la figura al fine di sembrare un tuttuno con essa. Ciascun movimento o postura genera, in alcuni punti, delle forze da cui si generano le pieghe. Un buon artista deve tener conto di questi punti e queste forze affinchè il drappeggio sembri parte integrante della figura. Oltre alla forza di gravità, sulle pieghe dei vestiti agiscono atre forze dovute ad azioni della figura. Queste azioni possono essere raggruppate in 4 categorie:



  Azioni di estensione, si ha quando la figura è eretta, testa, dorso e collo sono dritti. Bracia e gambe sono rigidamente allungate, così come mani e piedi.


![figura-umana-drappeggio-estensione][2]


  Azioni di piegamento, si hanno quando pieghiamo le braccia mediante rotazione del gomito, quando pieghiamo le gambe tramite il ginocchio, l&#8217;addome e il collo.


![figura-umana-drappeggio-piegamento][3]


  Azioni di torsione, sia hanno quando si verificano movimenti di torsione come girare verso destra o sinistra la testa rispetto al collo, quando giriamo il busto, quando avvitiamo le gambe rispetto all&#8217;anca, nel movimento di torsione delle braccia rispetto alla clavicola, nella torsione dei polsi e delle caviglie.


![figura-umana-drappeggio-torsione][4]


  Azioni di rotazione, sono tutte le azioni in cui una parte del corpo ruota rispetto ad un punto di riferimento. Ad esempio, il braccio che ruota rispetto alla spalla, la gamba rispetto all&#8217;anca, movimenti circolari della testa, avvitamento del busto, nella rotazione delle mani e dei piedi.


![figura-umana-drappeggio-rotazione][5]


  Tutte queste azioni, unite alla gravità, influiscono sulla generazione delle pieghe.



  Chi desidera approfondire il tema della figura vestita, consiglio il libro di Burne Hogart tradotto in italiano con il titolo Come Disegnare la Figura Vestita, un libro adatto a tutti gli artisti o aspiranti tali.


 [1]: https://www.disegnoepittura.it/wp-content/uploads/figura-umana-drappeggio-estensione-thumb.jpg "figura-umana-drappeggio-estensione-thumb"
 [2]: https://www.disegnoepittura.it/wp-content/uploads/figura-umana-drappeggio-estensione.jpg "figura-umana-drappeggio-estensione"
 [3]: https://www.disegnoepittura.it/wp-content/uploads/figura-umana-drappeggio-piegamento.jpg "figura-umana-drappeggio-piegamento"
 [4]: https://www.disegnoepittura.it/wp-content/uploads/figura-umana-drappeggio-torsione.jpg "figura-umana-drappeggio-torsione"
 [5]: https://www.disegnoepittura.it/wp-content/uploads/figura-umana-drappeggio-rotazione.jpg "figura-umana-drappeggio-rotazione"