---
layout: post
title: >
    Alcune semplici regole di composizione nel Disegno del
    Ritratto
published: true
author: sasadangelo
comments: true
date: 2009-12-21 03:12:22
tags:
    - composizione
    - ritratto
categories:
    - disegno
permalink: /semplici-regole-composizione-disegno-ritratto
---



  Nell&#8217;articolo I diversi tipi di Inquadratura nel Disegno del Ritratto e della Figura Umana abbiamo visto le tre possibili inquadrature del ritratto:


  * primissimo piano
  * primo piano
  * mezza figura




  Nell&#8217;inquadratura del ritratto, un altro aspetto importante è la vista, ossia la posizione del volto rispetto al piano di proiezione. Le viste possibili sono:


  * frontale
  * di 3/4
  * profilo


  Nel primo piano e la vista frontale è bene evitare che il volto sia perfettamente centrato nel foglio, perchè l&#8217;eccessiva simmetria rende il ritratto monotono.





  Per evitare ciò è bene che la distanza tra il mento e il bordo inferiore del foglio sia maggiore rispetto alla distanza tra sommità della testa e bordo superiore del foglio.





  Molto più interessante della vista frontale è la vista di 3/4 o la vista il cui il piano del volto sia leggermente disallineato con il piano di proiezione. In tale vista è importante che lo spazio davanti al volto sia maggiore rispetto a quello indietro. Il punto è che tale spazio è proporzionale al grado di rotazione della testa. Anche in tale vista è bene che lo spazio inferiore sia maggiore di quello superiore.





  La vista di profilo, molto più rara ma non assente nella storia dell&#8217;arte, segue più o meno le stesse regole. Poichè abbiamo detto che lo spazio davanti al volto è proporzionale al grado di rotazione della testa è chiaro che esso è massimo nella vista di profilo. Quindi, in tale vista davanti al volto ci sarà ancora più spazio rispetto alla vista di 3/4.





  Nell&#8217;inquadratura a mezza figura le regole sono praticamente simili, solo che è bene che busto e volto non siano allineati tra loro. Queste semplici regole sono applicabili anche nel mondo della fotografia, quindi ricordatevele, potrebbero tornarvi utili la prossima volta che andrete in vacanza.
