---
layout: post
title: Supporti per dipingere ad olio
published: true
author: sasadangelo
comments: true
date: 2010-04-29 10:04:09
tags:
    - materiali
    - pittura ad olio
categories:
    - pittura
permalink: /tele-per-dipingere
image:
    feature: Fig-1-Tela-100.jpg
---

  



  Il supporto per dipingere a olio per eccellenza è la tela che puoi acquistare in un negozio di Belle Arti o su Internet già montata su un telaio.





  



  Oltre alla tela, però, i supporti su cui è possibile dipingere a olio sono:


  * 
      cartone telato;
    

  * 
      pannello telato;
    

  * 
      fogli per pittura a olio;
    

  * 
      pannello di legno o MDF;
    


  I Supporti per Dipingere ad Olio



  Il cartone telato è forse l&#8217;ideale per il principiante perché costa poco. In pratica si tratta di una tela incollata su un cartone già preparata con un&#8217;imprimitura bianca universale. Lo svantaggio di questo supporto è che tende a curvarsi con facilità, soprattutto con misure oltre il 50&#215;70.



  



  Il pannello telato è simile al cartone telato con l&#8217;unica differenza che la tela&nbsp;è&nbsp;incollata su legno anziché su&nbsp;cartone. Costa un pochino in più ma non s&#8217;incurva facilmente come il cartone. Con dimensioni oltre il 50&#215;70 comincia a diventare troppo pesante.



  



  I fogli per pittura a olio si vendono in blocchi da dieci o venti. Dovrebbero essere ideali per studi e prove, ma a mio avviso sono assolutamente da sconsigliare per via dell&#8217;eccessiva assorbenza del supporto.



  



  Infine, è possibile acquistare pannelli di legno (es. Pioppo) o MDF in falegnameria e preparare poi il supporto per dipingerci sopra. Per fare ciò basta impermeabilizzarlo con acqua e colla vinavil come spiego nella parte finale di quest&#8217;articolo. Questi supporti, come il pannello telato, tendono a diventare troppo pesanti con misure superiori a 50&#215;70.



  



  I Tipi di Tele



  Le tele si differenziano in base al tipo di tessuto di cui sono composte. Sul sito l&#8217;Angelo dell&#8217;Arte di Alfredo Ossino troviamo il seguente elenco di tessuti con relative caratteristiche:



  
    
      
        tele di lino: considerata la migliore sia per la sua trama fine che per la sua resistenza, è poco sensibile all&#8217;umidità e alle variazioni climatiche, inoltre la tessitura fitta gli conferisce un&#8217;alta resistenza&nbsp;alle trazioni. Solitamente reperibile in diversi tipi di tessitura: grana grossa, media, fine o extra&nbsp;fine; che ne determinano la qualità e il costo.
      
    
    
    
      
        Tele di cotone: questo tipo di tela ha una tessitura molto stretta e sensibile alle variazioni climatiche, all&#8217;umidità e alle trazioni. Il costo è inferiore alle tele di lino.
      
    
    
    
      
        Tele miste lino: realizzata in lino e cotone, presenta più o meno le stesse caratteristiche della tela di lino ma è sensibilmente più economica rispetto a quest&#8217;ultima.
      
    
    
    
      
        Tele di Iuta: tela dalla trama molto robusta presenta spesso nodi irregolari e sporgenti. Molto apprezzata da chi ama particolari effetti &#8220;a rilievo&#8221;.
      
    
    
    
      
        Tele misto cotone: è una tela economica realizzata con cotone e fibre sintetiche, l&#8217;unico inconveniente è che se si deforma difficilmente può tornare tesa.
      
    
    
    
      
        Tele sintetiche: esistono in commercio tele completamente sintetiche, realizzate con nylon di alta qualità che, sono immuni ad agenti atmosferici e batterici.
      
    
  



  La Preparazione delle Tele



  Le tele, sono vendute in commercio in formato grezzo o con un&#8217;imprimitura universale. Nel primo caso bisogna preparare opportunamente la tela prima di cominciare a dipingere. Nel secondo caso si può decidere di dipingere direttamente sulla tela bianca a patto che essa abbia il giusto grado di assorbenza. Purtroppo i produttori non scrivono questa informazione sulla confezione per cui bisogna capirlo da soli.



  Per verificare l&#8217;assorbenza di una tela bianca già pronta traccio in un angolino una piccola linea con un pennino e inchiostro di china, se la linea si espande allora la tela è troppo assorbente e necessità di un&#8217;ulteriore preparazione come spiego qua.



  Leggi gli altri articoli della serie Materiali per pittura a olio.
