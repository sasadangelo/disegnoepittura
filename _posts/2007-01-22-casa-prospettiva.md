---
title: "Casa in Prospettiva"
date: 2007-01-22 15:28:53
categories: ['Disegno']
tags: ['prospettiva']
layout: single
---

![prospettiva-casa](https://www.disegnoepittura.it/wp-content/uploads/prospettiva-casa.jpg "prospettiva-casa")

In molti articoli abbiamo parlato di Prospettiva. Abbiamo dato una [definizione di Prospettiva](https://www.disegnoepittura.it/composizione-prospettiva/) spiegando anche che cos’è. Abbiamo introdotto la [terminologia della Prospettiva](https://www.disegnoepittura.it/prospettiva-terminologia-sapere/), abbiamo analizzato anche due tipi di prospettive: [centrale](https://www.disegnoepittura.it/prospettiva-centrale/) e [accidentale](https://www.disegnoepittura.it/prospettiva-accidentale/). In quest’articolo voglio mostrarvi un video che illustra come disegnare una casa in prospettiva centrale e accidentale.

Ecco i passi per disegnare una casa in prospettiva centrale:

* Si comincia tracciando l’orizzonte.
* Poi identifichiamo il punto di fuga centrale sulla linea d’orizzonte.
* Tracciamo un quadrato parallelo al piano di proiezione.
* Facciamo partire le linee di fuga che dai vertici del quadrato arrivano al punto di fuga.
* Scegliamo a piacere la profondità della casa.
* Tracciamo una finestra sul quardato.
* Poi tracciamo le diagonali del quadrato al fine di identificare il centro del quadrato.
* Dal centro del quadrato facciamo partire una linea che terminerà, a nostro piacimento, sul verice del tetto della casa.
* Uniamo il vertice del tetto con i due vertici superiori del quadrato e poi con il punto di fuga.
* Per tracciare le finestre laterali della casa, tracciamo le diagonali del lato rettangolare della casa così da identificarne il centro.
* Tracciamo le linee verticali della porta centrale e uniamo i vertici con il punto di fuga. In modo analogo tracciare le due finestre laterali.
* Correggiamo la finestra che avevamo disegnato in precedenza sul quadrato.
* Scegliamo una linea più spessa con cui calcare solo le linee utili della casa.
* Cancellare le linee di costruzione.

Il risultato finale ha sicuramente qualche imperfezione ma il modo in cui avviene la costruzione è senz’altro valido. La realizzazione della casa in prospettiva accidentale è realizzata attraverso i seguenti passi:

* Si comincia sempre tracciando la linea d’orizzonte.
* Sulla linea d’orizzonte tracciamo i due punti di fuga laterali.
* Questa volta, anzichè tracciare un quadrato, tracciamo una linea che rappresenterà lo spigolo della casa.
* Dai vertici dello spigolo facciamo partile le linee di fuga verso i punti di fuga.
* A piacere, sul lato sinistro, scegliamo la larghezza della casa.
* Tracciamo le diagonali per trovare il centro del rettangolo.
* Dal centro facciamo partire la linea che ci servirà per identificare il vertice del tetto.
* Uniamo questo vertice con i vertici superiori del rettangolo che rappresenta il lato sinistro della casa. Dal vertice facciamo partire anche una linea di fuga verso il punta di fuga destro.
* A piacere scegliamo la profondità della casa e facciamo partire da essa una linea orizzontale fino alla linea di fuga.
* Dagli altri vertici inferiori della casa facciamo partire le linee di fuga vero i punti di fuga così da tracciare la base della casa.
* Uno dei vertici della base della casa ci servirà per tracciare il rettangolo del lato posteriore della casa.
* Per questo rettangolo tracciamo le diagonali in modo da identificarne il centro da cui far partire la verticale che identificherà il vertice posteriore del tetto.
* Chiudiamo il tetto.
* Con un meccanismo molto simile a quello visto per la prospettiva centrale tracciamo porte e finestre.
* Calchiamo le linee che ci interessano e rimuoviamo quelle di costruzione.

Il video illustra anche come realizzare la casa in una prospettiva a tre punti ma evitiamo di descriverla perchè non è obiettivo di quest’articolo.

*Hai letto i restanti articoli della serie La Prospettiva? Ecco [l’indice degli articoli disponibili](https://www.disegnoepittura.it/prospettiva/ "La Prospettiva").*