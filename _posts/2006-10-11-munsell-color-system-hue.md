---
layout: post
title: "Come mescolare i colori con il metodo di Munsell dell'artista Frank Reilly. Che cos'è lo hue?"
slug: munsell-color-system-hue
image: /wp-content/uploads/munsellsphere.jpg
excerpt: "Nel sistema di classificazione di Munsell lo hue indica il tipo di colore. I tipi di colore consentiti sono 10 e sono i seguenti: giallo (Y), arancio"
categories:
    - teoriacolori
tags:
    - mescolare i colori
    - munsell
author: sasadangelo
---

![munsellsphere]({{ site.baseurl }}/wp-content/uploads/munsellsphere.jpg)

Nel sistema di classificazione di Munsell lo hue indica il tipo di colore. I tipi di colore consentiti sono 10 e sono i seguenti: giallo (Y), arancio (YR), rosso (R), magenta (RP), viola (P) blu violaceo (PB), blu (B), blu verde (BG), verde (G), giallo verde (GY). Il valore tra parentesi è la sigla che si utilizza per descrivere quel colore. Qualunque colore viene descritto mediante una sigla del tipo PB8/7. Dove PB indica lo hue, 8 è il suo tono e 7 è il grado di saturazione. I colori che conosciamo noi: terra di siena, giallo di cadmio e altri; possono essere classificati con una sigla di questo tipo. La costruzione di un albero di Munsell più o meno accurato può essere utile per comprendere come utilizzare questi pigmenti per ottenere le mistioni desiderate.

![Albero di Munsell]({{ site.baseurl }}/wp-content/uploads/albero-munsell.jpg)

Si osservi come nel metodo d Munsell tra gli hue ci sono i tre colori primari (Y, R, B), tre secondari (YR, G, P) e quattro terziari (RP, PB, BG, GY). Ognuno di questi 10 hue è a sua volta diviso in 10 parti, per un totale di 100 possibili hue. La seguente figura ci aiuta a comprendere meglio questa ripartizione. Notate come lo hue R viene ripartito in ulteriori 10 hue: 0R, 1R, 2R, ..., 10R. Notate, inoltre, come gli hue 0R e 10 RP coincidono, così come per 10R e 0YR e così via.

![Hue dell'Albero di Munsell]({{ site.baseurl }}/wp-content/uploads/albero-munsell-hue.gif)

E' ovvio che una ruota cromatica con 100 possibili hue ha senso solo da un punto di vista teorico. Vedremo che quando passeremo dalla teoria alla pratica sarà necessario applicare diverse semplificazioni per poter utilizzare il metodo in maniera agevole. Molti artisti hanno utilizzato il sistema di mistione dei colori di Munsell, anche se è facile immaginare che le loro chart di riferimento avevano un numero di hue molto ridotto. Quindi per ora cercate di capire la teoria, poi vedremo le semplificazioni necessarie per metterle in pratica.

_Qui trovi l'indice di tutte le lezioni della serie di articoli [Come mescolare i colori con il metodo di Munsell dell'artista Frank Reilly]({{ site.baseurl }}/munsell-color-system/)._
