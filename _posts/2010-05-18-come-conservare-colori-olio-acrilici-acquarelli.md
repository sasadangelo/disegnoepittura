---
title: "Come conservare i colori ad olio, acrilici o acquarelli"
date: 2010-05-18 08:00:20
categories: ['Pittura']
tags: ['acquarello', 'acrilico', 'pittura ad olio']
layout: single
---

![]({{ site.baseurl }}/wp-content/uploads/come-conservare-colori-olio-71.jpg "come-conservare-colori-olio-7")

Quando si termina una sessione di pittura è inevitabile che sulla tavolozza rimangono dei resti di colore inutilizzato, come fare per conservarlo ed evitare di buttarlo via?

I miei materiali li tengo in una cassetta degli attrezzi di plastica tipo quelli che usano gli idraulici, elettricisti, ecc. Adoro questi contenitori perchè sono molto spaziosi, ricchi di ripiani e contenitori. Li trovate anche nei centri commerciali. In queste cassette ci sono contenitori che io riservo alla conservazione dei colori. La prima cosa che faccio è quella di dedicare un piccolo foglio di alluminio a ciascun colore.

![]({{ site.baseurl }}/wp-content/uploads/come-conservare-colori-olio-11.jpg "come-conservare-colori-olio-1")

Con la spatola prendo il colore rimasto sulla tavolozza e lo ripongo sul foglio di alluminio. Il colore va poggiato, ovviamente, sul lato interno del foglio di alluminio. Per intenderci quello meno lucido.

![]({{ site.baseurl }}/wp-content/uploads/come-conservare-colori-olio-21.jpg "come-conservare-colori-olio-2")

Creo una prima piega facendo attenzione a non schiacciare il colore.

![]({{ site.baseurl }}/wp-content/uploads/come-conservare-colori-olio-31.jpg "come-conservare-colori-olio-3")

Creo una seconda piega in modo da essere sicuro che non entri aria dall’estremità inferiore e superiore. Anche qui bisogna prestare attenzione a non schiacciare il colore.

![]({{ site.baseurl }}/wp-content/uploads/come-conservare-colori-olio-41.jpg "come-conservare-colori-olio-4")

Completo il piegamento del foglio di alluminio prestando sempre attenzione alla zona centrale dov’è il colore. La dimensione verticale del foglio è tale da entrare nel ripiano dedicato nella mia cassetta degli attrezzi.

![]({{ site.baseurl }}/wp-content/uploads/come-conservare-colori-olio-51.jpg "come-conservare-colori-olio-5")

Chiudo anche le estremità a destra e sinistra per evitare che, durante la conservazione, entri aria. Continuerò a piegare fino a raggiungere la dimensione orizzontale necessaria per farla entrare nel ripiano dedicato nella cassetta degli attrezzi.

![]({{ site.baseurl }}/wp-content/uploads/come-conservare-colori-olio-61.jpg "come-conservare-colori-olio-6")

Poichè riservo un foglio a un solo colore e nella cassetta potrei avere più colori, metto una targhetta sul foglio. Considerate che questo foglio di alluminio non lo cambio ad ogni sessione ma lo riutilizzo in continuazione sempre per conservare lo stesso colore. Potrebbe accadere che dopo qualche sessione non ho bianco titanio da conservare. In tal caso semplicemente ripiego il foglio come sempre e lo conservo per utilizzarlo la prossima volta.

![]({{ site.baseurl }}/wp-content/uploads/come-conservare-colori-olio-71.jpg "come-conservare-colori-olio-7")

Questa tecnica di conservazione, ovviamente, non conserva il colore sotto vuoto. Nella fase di piegamento un pò d’aria entra sempre e quest’aria, a lungo andare farà seccare il vostro colore. Ad ogni modo con questa tecnica potete conservare i vostri colori per diversi giorni.