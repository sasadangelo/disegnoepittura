---
layout: post
title: "I Migliori Libri per Imparare a Disegnare e Dipingere"
slug: i-migliori-libri-per-imparare-a-disegnare-e-dipingere
image: /wp-content/uploads/color-light.png
excerpt: "Un buon libro è un ottimo metodo per imparare a disegnare e dipingere. In quest'articolo c'è la recensione di quelli che sono, a mio avviso, i migliori."
categories:
    - vari
tags:
    - libri e dvd
author: sasadangelo
---

![I Migliori Libri per Imparare a Disegnare e Dipingere]({{ site.baseurl }}/wp-content/uploads/color-light.png)

_Pubblicato il **{{ page.date | date_to_string }}**_

In quest'articolo voglio presentarti quelli che sono, a mio avviso, i migliori libri per imparare a disegnare e dipingere.

Quando nel 2005 ho ripreso a dipingere dopo tanti anni la mia prima fonte di ispirazione era Internet. La grande rete è una fonte inesauribile di informazioni, tuttavia essa ha alcuni lati negativi:

- le informazioni sono spesso frammentarie;
- le informazioni su un dato argomento, pur essendo abbondanti, spesso contrastano tra loro.

Con il tempo ho imparato a conoscere alcuni artisti che mi hanno aiutato molto con i loro consigli. Alcuni di essi hanno scritto dei libri che pian piano ho acquistato e letto con molto piacere.

La lettura di un buon Libro è per me più rilassante e piacevole della consultazione di un sito web. Inoltre, acquistando un libro da un bravo autore hai la certezza che un argomento verrà trattato dall'inizio alla fine con una qualità e accuratezza superiore a qualsiasi sito web.

Avendo letto decine di Libri sul tema del disegno e della pittura ho deciso di raccogliere i migliori in quest'articolo sapendo di farti un servizio utile. Potrai conoscere così libri di cui forse non hai mai sentito parlare e una mia personale opinione su ciascuno di esso. Posso garantirti che la lettura di un buon Libro è un ottimo modo per imparare a disegnare e dipingere.

Prima di lasciarti alla recensione dei libri voglio informarti che **quest'articolo verrà aggiornato periodicamente con la recensione di nuovi Libri**. L'articolo sarà accessibile dal menù principale, quindi ti consiglio di visitarlo di tanto in tanto per vedere le ultime novità.

## La Recensione del Mese

Questo mese desidero recensire Drawing Realistic Textures in Pencil di J. D. Hilberry Draw, un libro sul disegno realistico con la matita.

### Drawing Realistic Textures in Pencil

[![Drawing Realistic Texture in Pencil]({{ site.baseurl }}/wp-content/uploads/Drawing-Realistic-Texture-in-Pencil.jpg)]({{ site.baseurl }}/out/drawing-realistic-textures-in-pencil)

Questo libro l'ho scoperto per caso un po' di anni fa navigando in rete. A quel tempo non era facile trovare disegni iperrealistici come invece lo è oggi e la sua copertina mi impressionò molto perché non pensavo fosse possibile raggiungere con la matita quel livello di realismo. All'epoca, inoltre, non c'erano su Youtube le lezioni di quest'autore che introducono ai concetti esposti nel libro. Decisi così di acquistarlo su Amazon.

Come molti libri sul tema del disegno e la pittura, il primo capitolo di questo libro riporta i materiali usati dall'autore. Leggendolo si capisce che egli non usa solo una matita per raggiungere i suoi straordinari effetti di realismo, bensì egli combina tra loro diversi strumenti come matite, carboncini, matite a carboncino, gomme pane, sfumini e così via.

Con il secondo capitolo del libro l'autore spiega nel dettaglio la sua tecnica di disegno e e i suoi trucchi. Spiega i concetti basilari per imparare a disegnare, i metodi per sfumare e dare tridimensionalità agli oggetti. Il tutto arricchito da esempi pratici molto semplici.

Dal terzo capitolo in poi l'autore illutra, passo dopo passo, la realizzazione di diversi disegni, in ciascuno dei quali, affronta un tema ben preciso. Nella prima dimostrazione spiega come disegnare i metalli. Poi spiega come disegnare il volto di un bambino descrivendo molto dettagliatamente il disegno di  occhi, naso, capelli, orecchie e pelle. Ci sono poi dimostrazioni su come disegnare il legno, il vetro, il fil di ferro, i peli di animali e il pellame. Ciascuna dimostrazione e ricca di passaggi e fotografie. Infine, l'autore descrive due progetti completi eseguiti passo passo. Il primo è la natura morta riportata in copertina e il secondo è il ritratto di un gatto.

Mi sento di consigliare l'acquisto di questo libro a tutti quelli che amano il disegno. Ovviamente come qualsiasi libro non bisogna pensare che basta acquistarlo per raggiungere gli stessi risultati dell'autore. Il libro offre numerosi spunti che poi vanno investigati e provati dal lettore che se non si eserciterà abbastanza non raggiungerà mai alcun risultato apprezzabile.

**Prezzo: 21,74 € ➤** [**Offerta su Amazon a 15,16 €**]({{ site.baseurl }}/out/drawing-realistic-textures-in-pencil)

## Libri sul Paesaggio

### Dipingere cieli e mari a Olio

[![Dipingere cieli e mari a Olio]({{ site.baseurl }}/wp-content/uploads/dipingere-cieli-mari-olio.jpeg)]({{ site.baseurl }}/out/dipingere-cieli-e-mari-a-olio/)

Questo libro è la traduzione italiana del libro _Roy Lang's Sea & Sky in Oils di Roy Lang_ che ti insegnerà a catturare la potenza, la maestosità e la magia del mare. Con esso imparerai a dipingere paesaggi marini con i colori ad olio, perché è probabilmente il miglior libro su questo tema in lingua italiana. Nel libro l'autore affronta numerosi argomenti come i materiali necessari per dipingere ad olio (colori, tavolozze, tele, diluenti, ecc.), la teoria dei colori e la tavolozza da utilizzare nei due progetti presenti alla fine del libro. L'autore spiega come dipingere i diversi elementi del paesaggio marino come: cieli, rocce, spiagge ecc; e i concetti base di composizione che lui tipicamente applica nelle sue opere. Ci sono poi 3 capitoli che riguardano specificatamente il mare, il cielo e la luce. Nel capitolo inerente al mare l’autore si sofferma sui tipi di onde, gli spruzzi, le spiagge e altri argomenti similari. In quello inerente al cielo l’autore mostra i tipi di cielo utilizzabili nel paesaggio marino. Infine, nel capitolo sulla luce, l’autore parla sia di luce solare che lunare e tanti altri argomenti correlati. Nella parte finale del libro ci sono due progetti passo passo di paesaggio marino molto dettagliati e ricchi di foto.

![Dipingere-cieli-mari-olio-roy-lang]({{ site.baseurl }}/wp-content/uploads/dipingere-cieli-mari-olio-roy-lang.png)

**Prezzo: 13,50 € ➤** [**Offerta su Amazon a 11,48 €**]({{ site.baseurl }}/out/dipingere-cieli-e-mari-a-olio/) 

### Dipingere cieli

[![Dipingere i Cieli]({{ site.baseurl }}/wp-content/uploads/dipingere-cieli.jpg)]({{ site.baseurl }}/out/dipingere-cieli/)

Questo libro è la traduzione italiana del libro _Painting Skies di Geoff Kersey_ che spiega come dipingere i cieli con l’acquarello. Dopo una breve introduzione il libro comincia, come di consueto, parlando dei materiali da utilizzare quando si dipinge ad acquarello. Il secondo capitolo, molto breve, mostra alcuni schizzi dell’autore. Nel terzo capitolo l'autore spiega come utilizzare le fotografie per dipingere un paesaggio. Il quarto capitolo analizza i diversi colori che verranno utilizzati nei progetti presentati nel libro. Il quinto capitolo comincia ad entrare nel merito della tecnica dell’acquarello mostrando come utilizzarla per realizzare diversi tipi di cielo. I successivi sei capitoli illustrano ciascuno un progetto passo passo in cui viene realizzato un paesaggio dall’inizio alla fine con particolare attenzione al cielo. I progetti sono molto dettagliati e ricchi di fotografie e i paesaggi sono molto belli. Questo è un libro che consiglio molto a chi ama dipingere i paesaggi con la tecnica dell’acquarello. Anche se dal titolo si capisce che è il cielo il protagonista di questo libro, nei sei progetti imparerete a dipingere molti altri elementi del paesaggio.

**Prezzo: 14,00 € ➤** [**Offerta su Amazon a 11,90 €**]({{ site.baseurl }}/out/dipingere-cieli)

### Consigli fondamentali per pittura ad acquarello

[![Consigli fondamentali per pittura ad acquarello]({{ site.baseurl }}/wp-content/uploads/consigli-fondamentali-pittura-acquarello.jpg)]({{ site.baseurl }}/out/consigli-fondamentali-per-pittura-ad-acquarello)

Questo libro è la traduzione in italiano del libro _Terry’s Top Tips for watercolour artists di Terry Harrison_ che ho acquistato durante una delle mie frequenti visite in una libreria di Roma. Girovagando tra gli scaffali l'ho visto e ho cominciato a sfogliarlo, ho capito subito che era un libro adatto a me. Contiene molte utili informazioni sulla pittura ad acquarello e contiene numerose illustrazioni e progetti. Come molti libri di pittura, questo libro fa una rapida carrellata sui materiali per pittura ad acquarello: fogli, pennelli, colori, ecc. Una particolarità di questa sezione è l’uso di carte di credito per ottenere texture di grande impatto. Ci sono due o tre pagine dedicate ai colori, per passare poi a tecniche come: velature, bagnato su bagnato e bagnato su asciutto.

Una sezione che ho trovato molto interessante e che non ho mai visto su altri libri del settore è quella relativa ai problemi dell’acquarello. L’autore mostra esempi di errori tipici dei principianti e spiega come porvi rimedio. C’è poi una sezione di 4 pagine relative alla tecnica della mascheratura e un paio di pagine alla tecnica dell’alleggerimento delle tinte.

Nelle restanti 50 pagine l’autore spiega come dipingere i vari elementi del paesaggio: cielo (4 pagine), prospettiva aerea (2 pagine), campi (2 pagine), alberi (4 pagine), erba (2 pagine), fiori e vasi (6 pagine), montagne (2 pagine), acqua e riflessi (8 pagine), spiagge (2 pagine), rocce e scogliere (2 pagine), barche (2 pagine), portoni (2 pagine), cavalca siepi, cancelli e steccati (2 pagine), paesaggi invernali (4 pagine) e altro.

Il libro è ben impostato, chiaro e ricco di fotografie, ideale per l’amante dei paesaggi e della pittura ad acquarello.

**Prezzo: 14,00 € ➤** [**Offerta su Amazon a 11,90 €**]({{ site.baseurl }}/out/consigli-fondamentali-per-pittura-ad-acquarello)

### Painting the sea in oils using special effects

[![Painting the Sea in Oils Using Special Effects]({{ site.baseurl }}/wp-content/uploads/painting-sea-oils-using-special-effects.jpg)]({{ site.baseurl }}/out/painting-the-sea-in-oils-using-special-effects)

Se amate dipingere il mare questo è il libro che dovete assolutamente acquistare. L’autore è originario della costa pacifica statunitense per cui i suoi non sono i classici paesaggi marini mediterranei, con il mare calmo e i paesini arroccati sulle montagne. L’autore dipinge il mare dell’oceano con tutta la sua forza e inquietudine. Con questo libro imparerete a dipingere paesaggi marini di grande effetto, con onde, schiuma, sabbia bagnata, rocce e molto altro ancora. Le descrizioni sono molto dettagliate e semplici. In alcuni punti il libro è un po' nozionistico ma quelle nozioni, unite ai progetti presenti alla fine del libro sono tutto ciò che vi occorre per dipingere non solo paesaggi marini, bensì qualsiasi paesaggio. In questo libro ci sono lezioni molto importanti tra cui spiccano quelle sulla prospettiva aerea e sugli schemi di colore.

![Painting the sea in olis using special effects - Section 1]({{ site.baseurl }}/wp-content/uploads/painting-sea-in-olis-using-special-effects-section-1.jpg)

Prima Sezione

Il libro offre un'introduzione ai materiali necessari per dipingere all'aperto e in uno studio. John E. Robinson dimostra come uno schizzo veloce eseguito all'aperto può diventare in pochi e semplici passi un vero e proprio dipinto.

![Painting the sea in olis using special effects - Section 2]({{ site.baseurl }}/wp-content/uploads/painting-sea-in-olis-using-special-effects-section-2.jpg)

Seconda Sezione In questa sezione apprenderai gli ingredienti essenziali per dipingere un paesaggio marino di successo: l'anatomia di un'onda marina, come dipingere l'acqua traslucente, la luce solare, le ombre e l'atmosfera che influenza tutte le componenti del paesaggio. Ci sono lezioni sulla scelta dei colori e come usare la composizione di linee, toni e colori per creare emozione, movimento e armonia.

![Painting the sea in olis using special effects - Section 3]({{ site.baseurl }}/wp-content/uploads/painting-sea-in-olis-using-special-effects-section-3.jpg)

Terza Sezione Questa sezione è costituita da dimostrazioni passo passo in cui si mettono in pratica i concetti imparati nelle prime due sezioni per dipingere un dipinto completo. Ciascun dipinto sarà diverso dagli altri. Questa è la sezione che ti insegnerà a mettere i tuoi sentimenti nei tuoi lavori, creando dipinto che saranno un'espressione unica di te stesso.

![Painting the sea in olis using special effects - Section-4]({{ site.baseurl }}/wp-content/uploads/painting-sea-in-olis-using-special-effects-section-4.jpg)

Quarta Sezione Questa sezione presenta una galleria dei dipinti di John E. Robinson che mostrano altre possibili variazioni di onde, composizioni, colori, luoghi e sentimenti.

Un’ultima nota finale riguarda il prezzo. Sono rimasto sorpreso che il prezzo minimo per questo libro su Amazon fosse di 102,72 Euro quando sulla copertina del mio libro c’è scritto 27.95$ circa. Sul sito dell’autore, infatti, il libro viene venduto a quest’ultimo prezzo. Un mio consiglio è di acquistare questo libro a non oltre il prezzo di 27$, ossia il prezzo riportato sul sito dell’autore.

**Prezzo: ➤** [**Su Amazon a 37,07 €**]({{ site.baseurl }}/out/painting-the-sea-in-oils-using-special-effects "Painting the sea in oils using special effects") 

**Prezzo: 32,95 $ ➤** [**Offerta su www.barnesandnoble.com a 14,20 $**](https://www.barnesandnoble.com/w/paint-the-sea-in-oil-using-special-effects-e-john-robinson/1012494633)

### Jerry Yarnell’s Landscape Painting Secrets

[![Jerry Yarnell’s Landscape Painting Secrets]({{ site.baseurl }}/wp-content/uploads/jerry-yarnell-landscape-painting-secrets.jpg "Jerry Yarnell’s Landscape Painting Secrets")]({{ site.baseurl }}/out/jerry-yarnell-landscape-painting-secrets "Jerry Yarnell’s Landscape Painting Secrets")

Se ami dipingere paesaggi e adori i colori acrilici questo libro deve assolutamente far parte della tua biblioteca. Il principio adottato in questo libro è quello di incoraggiare il lettore a concentrarsi su singole problematiche del paesaggio come: rocce, alberi, terreni, muri, viottoli, cielo, montagne, cascate, fiumi, ecc; e imparare così velocemente a realizzare questi singoli elementi che, in un secondo momento, possono essere riuniti in un quadro completo. Con questo metodo imparerai molto più velocemente perché sarai più disinvolto, non avrai il timore che un errore possa compromettere l’intero lavoro. In questo libro l’autore, in ogni progetto, mostra come dipingere i singoli elementi del paesaggio con descrizioni molto dettagliate e ricche di figure. E’ un libro che consiglio a tutti, principianti e professionisti. Se ti piace lo stile di quest'artista allora questo è il primo libro, della sua lunga collezione, che dovrai acquistare.

![Jerry Yarnell andscape painting secrets]({{ site.baseurl }}/wp-content/uploads/jerry-yarnell-landscape-painting-secrets-image.png)

**Prezzo: 22,23 € ➤** [**Offerta su Amazon a 16,95 €**]({{ site.baseurl }}/out/jerry-yarnell-landscape-painting-secrets)

### Paint Along with Jerry Yarnell Volume I – Painting Basics

[![Paint Along with Jerry Yarnell Volume I - Painting Basics ]({{ site.baseurl }}/wp-content/uploads/painting-along-jerry-yarnell-painting-basic.jpg)]({{ site.baseurl }}/out/paint-along-jerry-yarnell–painting-basics)

Dopo lo studio dei singoli elementi del paesaggio con il libro _Jerry Yarnell’ s Landscapes Painting Secrets_, il prossimo passo è l’acquisto di _Paint Along with Jerry Yarnell - Painting Basics_. Questo libro è il primo volume della lunga serie di libri _Paint Along with Jerry Yarnell_. Il libro, dopo una breve introduzione sui materiali e la teoria dei colori, presenta una serie di 10 progetti passo passo molto dettagliati che ti condurranno alla realizzazione di bellissimi paesaggi. Imparerai a mettere insieme i singoli elementi del paesaggio (cieli, nuvole, alberi, rocce, terreni, strade, erba ecc.) in un unico e bellissimo dipinto. Anche se questo libro è il primo della serie non bisogna farsi ingannare dal titolo, i paesaggi illustrati non sono basilari, bensì molto belli e ricchi di elementi. Tutti i progetti hanno almeno 20 immagini e le descrizioni sono molto dettagliate e minuziose.

**Prezzo: 20,70 € ➤** [**Offerta su Amazon a 14,71 €**]({{ site.baseurl }}/out/paint-along-jerry-yarnell–painting-basics "Paint Along with Jerry Yarnell Volume I – Painting Basics")

### Paint Along with Jerry Yarnell Volume 2 – Painting Inspirations

[![Paint Along with Jerry Yarnell Volume 2 - Painting Inspirations]({{ site.baseurl }}/wp-content/uploads/painting-along-jerry-yarnell-painting-inspirations.jpg "Paint Along with Jerry Yarnell Volume 2 - Painting Inspirations")]({{ site.baseurl }}/out/paint-along-jerry-yarnell–painting-inspirations "Paint Along with Jerry Yarnell Volume 2 – Painting Inspirations")

Questo libro estende le lezioni apprese nei libri _Jerry Yarnell’ s Landscapes Painting Secrets_ e _Paint Along with Jerry Yarnell - Painting Basics._ Acquisiti i concetti basilari e la pratica per dipingere da soli un bel paesaggio il prossimo passo è quello di dare ai propri dipinti atmosfere e luci capaci di emozionare l'osservatore, questo è l'obiettivo di questo libro_._ L’ impostazione è simile a _Painting Basics,_ nella parte iniziale l’autore fornisce una descrizione dei materiali e della teoria dei colori, poi ci sono 10 progetti eseguiti passo passo, ciascuno occupa circa 8 pagine del libro e contiene oltre 20 figure con descrizioni molto dettagliate e minuziose. I paesaggi realizzati per questo libro sono ancora più belli e richiedono una maggiore abilità di esecuzione. Per questa ragione consiglio l’acquisto solo ad artisti esperti o a chi ha già acquistato i precedenti due volumi.

**Prezzo: 20,70 € ➤** [**Offerta su Amazon a 14,87 €**]({{ site.baseurl }}/out/paint-along-jerry-yarnell–painting-inspirations)

### Paint Along with Jerry Yarnell Volume 3 – Painting Magic

[![Paint Along with Jerry Yarnell Volume 3 - Painting Magic]({{ site.baseurl }}/wp-content/uploads/painting-along-jerry-yarnell-magic.jpg)]({{ site.baseurl }}/out/paint-along-jerry-yarnell–painting-magic)

Questo libro è la continuazione dei libri di Jerry Yarnell descritti sopra. Esso segue la stessa linea editoriale di _Painting Basics_ e _Inspirations_. La parte iniziale è del tutto uguale a quella dei primi due libri, poi ci sono 10 progetti eseguiti passo dopo passo di circa 8 pagine ciascuno con oltre 20 foto e descrizioni molto dettagliate e minuziose. Il livello di difficoltà è abbastanza alto per cui consiglio l’acquisto solo ad artisti esperti o a chi ha già acquistato i primi due. I paesaggi riportati in esso sono molto belli, volendo sintetizzarli in un’unica parola si possono definire “magici”.

**Prezzo: 19,77 € ➤** [**Offerta su Amazon a 13,84 €**]({{ site.baseurl }}/out/paint-along-jerry-yarnell–painting-magic)

## Libri sul Ritratto e la Figura Umana

### Come Disegnare la Testa

[![Come Disegnare la Testa]({{ site.baseurl }}/wp-content/uploads/come-disegnare-testa.gif)]({{ site.baseurl }}/out/come-disegnare-la-testa)

_Come Disegnare la Testa_ è il libro per chi desidera imparare a disegnare il ritratto in maniera professionale. Esso affronta in maniera completa, dettagliata e ricca di disegni tutti gli aspetti relativi al ritratto: proporzioni del viso, disegno degli occhi, orecchie, bocca e naso nelle varie angolazioni, fino ad arrivare ad aspetti più complessi come le espressioni, le rughe e lo studio della rotazioni della testa in varie angolazioni. Il libro comincia con l’analisi della massa cranica e facciale, lo studio dello scheletro e dei muscoli del viso. Vengono poi analizzate le proporzioni delle varie componenti del viso e lo studio di occhi, naso, orecchie e bocca. L'autore analizza poi aspetti più complessi come il disegno del volto in diverse angolazioni, un capitolo molto interessante in cui viene spiegata la logica necessaria per disegnare con sicurezza e abilità il volto in varie angolazioni. Nella parte finale del libro l’autore illustra una serie di ritratti con cui lo studente può esercitarsi per mettere in pratica gli insegnamenti dei capitoli precedenti. Consiglio caldamente l’acquisto di questo libro, sono soldi ben spesi per un libro ricco di informazioni.

**Prezzo: 14,00 € ➤** [**Offerta su Amazon a 12,67 €**]({{ site.baseurl }}/out/come-disegnare-la-testa)

### Come Disegnare la Figura Vestita

[![Come Disegnare la Figura Vestita]({{ site.baseurl }}/wp-content/uploads/come-disegnare-figura-vestita.jpg "Come Disegnare la Figura Vestita")]({{ site.baseurl }}/out/come-disegnare-la-figura-vestita "Come Disegnare la Figura Vestita")

Lo studio della figura vestita è una delle problematiche più complesse nel mondo del disegno e della pittura. Il sistema delle pieghe e del drappeggio era considerato, nel Rinascimento, una scienza a se. In questo libro l’autore affronta tutte le problematiche relative a questo tema. Il libro comincia con un’analisi delle forze che generano le pieghe. Successivamente egli spiega cosa sono e quali sono i punti di ancoraggio. Seguono una serie di capitoli dedicati ai vari tipi di pieghe. Per ogni sistema di pieghe viene dettagliatamente spiegato le forze che le generano e le forme che assumono, il tutto corredato da un grande numero di illustrazioni. Consiglio la lettura di questo libro a tutti, uno strumento indispensabile per acquisire maggiore consapevolezza nel disegno della figura umana. Dopo aver letto questo libro ho cominciato a guardare le figure vestite con un occhio totalmente diverso.

**Prezzo: 14,00 € ➤** [**Offerta su Amazon a 12,67 €**]({{ site.baseurl }}/out/come-disegnare-la-figura-vestita)

### Portraits from Life in 29 Steps

![Portrait from life in 29 steps]({{ site.baseurl }}/wp-content/uploads/portrait-from-life-in-29-steps.jpg)

Questo è un libro di John Howard Sanden probabilmente uno dei migliori ritrattisti degli Stati Uniti e pittore ufficiale del ritratto di George W. Bush alla Casa Bianca. Sanden è anche l'inventore del sistema dei colori Promix, ossia un set di 10 colori di base per dipingere il ritratto. Se ami la pittura ad olio e il ritratto non puoi non acquistare questo libro. Credo che nessun autore abbia mai spiegato il tema del ritratto in maniera così logica e semplice. Il metodo di Sanden è rigorosamente Alla Prima e con esso è possibile dipingere un ritratto in poche ore. Dopo una breve introduzione il libro inizia con la consueta presentazione dei materiali adoperati dall'autore. La tecnica di Sanden prevede un disegno a pennello molto accurato e la prima parte del libro spiega come eseguirlo. C'è poi un capitolo dedicato al chiaroscuro e ai piani facciali, strumento essenziale per dare volume e solidità ai ritratti. C'è poi il fiore all'occhiello del metodo Sanden, ossia il sistema Promix. In pratica, Sanden utilizza, oltre ai consueti colori, un set di 10 colori specifici per il ritratto. Questi colori sono disponibili in commercio ma Sanden spiega anche come mescolarli da se. Per ciascun colore spiega come va schiarito o scurito, raffreddato o riscaldato, intensificato o desaturato, questa parte è fondamentale per capire il suo metodo per mescolare i colori. Ci sono poi 18 pagine dedicate ai 9 Principi per dipingere un buon ritratto, ciascuno occupa 2 pagine. Ci sono poi 2 progetti di ritratto eseguiti passo passo: un uomo di pelle caucasica e una donna di pelle nera. Ciascun progetto occupa oltre 30 pagine con circa 40 foto e spiegazioni molto dettagliate e minuziose.

**Prezzo: ➤** [**su Amazon a 18,49 €**](https://www.amazon.it/gp/product/1581805829/ref=as_li_qf_sp_asin_il_tl?ie=UTF8&camp=3370&creative=23322&creativeASIN=1581805829&linkCode=as2&tag=dispit-21)

### How to Paint like the Old Masters

![How to Paint like the Old Masters]({{ site.baseurl }}/wp-content/uploads/how-to-paint-like-old-masters.jpg "How to Paint like the Old Masters")

Il sogno di qualsiasi artista è quello di riuscire ad emulare la tecnica e la bravura dei grandi maestri del Rinascimento e della scuola fiamminga. In questo testo l’autore ci aiuterà a realizzare questo sogno. In esso egli analizza artisti come Caravaggio, Rembrandt, Veronese, Tiziano, Durer, Vermeer, Hals e Rubens. Per ciascun artista viene presentato un piccolo progetto in cui viene illustrata la tecnica. La descrizione è molto dettagliata e ricca di figure. Viene spiegato come creare i medium da se, i colori da usare e le mescolanze in ciascuna fase. I lavori sono eccellenti e si vede che l’autore ha una decennale esperienza nel settore. Questo è il libro che dovete comprare se volete imparare la tecnica dei grandi maestri. L’autore chiarisce fin dall’inizio che le tecniche da lui adottate sono molto vicine a quelle degli antichi maestri ma che nessuno può sapere con esattezza le loro ricette. Quello che ho trovato più astruso in questo libro è la descrizione dei medium. L’autore crea da se i medium che sono diversi a seconda dell’artista esaminato. Egli riporta una serie di ricette non sempre facili da realizzare. Questo piccolo neo, però, non offusca la grandezza di questo testo che, nel suo complesso, è di grande qualità.

**Prezzo: 19,00 € ➤** [**Offerta su Amazon a 16,36 €**](https://www.amazon.it/gp/product/082302671X/ref=as_li_qf_sp_asin_il_tl?ie=UTF8&camp=3370&creative=23322&creativeASIN=082302671X&linkCode=as2&tag=dispit-21)

### Come Disegnare i Ritratti

![Come Disegnare i Ritratti]({{ site.baseurl }}/wp-content/uploads/come-disegnare-ritratti.jpg)

Questo libro è la traduzione in italiano del libro _Drawing Portraits di Douglas R. Graves_. Il libro è diviso in due parti, nella prima parte viene effettuata un’analisi dei materiali, della struttura della testa e della mano. C’è un capitolo dedicato all’illuminazione del volto e alla composizione del ritratto. La seconda parte si concentra su dimostrazioni pratiche per disegnare gli occhi, il naso, la bocca, l’orecchio, i capelli, il drappeggio e la mano. Nella parte finale, infine, ci sono una serie di progetti di ritratti. Questi progetti, però, hanno poche foto (solo quattro foto per progetto) anche se la descrizione è abbastanza ricca. In generale, credo che questo sia un ottimo libro per imparare a disegnare il ritratto. Tutto ciò che è inerente al ritratto viene trattato in maniera rigorosa e dettagliata. E' un ottimo libro per ampliare le tue conoscenze sul ritratto usando un approccio meno scientifico e più libero da regole.

**Prezzo: 14,90 € ➤** [**Offerta su Amazon a 12,67 €**](https://www.amazon.it/gp/product/8854131253/ref=as_li_qf_sp_asin_il_tl?ie=UTF8&camp=3370&creative=23322&creativeASIN=8854131253&linkCode=as2&tag=dispit-21)

## Libri sulla Natura Morta

### Fiori ad acquarello

![Fiori ad Acquarello]({{ site.baseurl }}/wp-content/uploads/fiori-acquarello.jpg)

Questo è un libro di Billy Showell tradotto in italiano che spiega come dipingere i fiori con l’acquarello. Dopo una breve introduzione, il primo capitolo è riservato ad un’analisi dei materiali che verranno utilizzati nei progetti esposti nel libro. Il secondo capitolo spiega, con numerose illustrazioni, i concetti necessari per disegnare i diversi tipi di fiori. Il terzo capitolo è riservato alla teoria dei colori. Questo capitolo è molto diverso rispetto ai classici capitoli di teoria dei colori presenti in tutti i libri artistici e credo che il lettore lo troverà molto interessante. Il quarto capitolo spiega le tecniche da conoscere per dipingere i fiori con l’acquarello. Anche qui la teoria è spiegata con molti esempi pratici. Il quinto capitolo è dedicato alle luci e alle ombre. Il sesto spiega come dipingere i fiori bianchi. Il settimo spiega come dipingere i fiori in dettaglio. L’ottavo e il nono capitolo sono interamente dedicati a come si dipingono le foglie e gli steli. Il decimo capitolo parla di composizione e, infine, l’ultimo capitolo illustra 4 progetti molto dettagliati di fiori realizzati passo passo. I progetti sono ricchi di foto e informazioni. Non ho acquistato tanti libri sui fiori ma ricordo che comprai questo libro per l’incredibile realismo dei fiori dipinti. Non sembrano fiori dipinti ad acquarello, bensì delle vere e proprie fotografie. Consiglio questo libro a tutti gli appassionati di pittura e principalmente a quelli che amano la natura morta e l’acquarello.

**Prezzo: 19,50 € ➤** [**Offerta su Amazon a 16,58 €**](https://www.amazon.it/gp/product/8880396137/ref=as_li_qf_sp_asin_il_tl?ie=UTF8&camp=3370&creative=23322&creativeASIN=8880396137&linkCode=as2&tag=dispit-21)

## Libri sui Colori

### Color Mixing The Van Wyk Way: a Manual for Oil Painters

![Color Mixing The Van Wyk Way: a Manual for Oil Painters]({{ site.baseurl }}/wp-content/uploads/color-mixing-helen-van-wyk.jpg)

Uno dei principali problemi per chi si avvicina alla pittura è quello di imparare a mischiare i colori per ottenere il colore desiderato. Questo libro di Helen van Wyk risponde a tutte le domande che generalmente un pittore neofita si pone quando deve affrontare il problema della mescolanza dei colori. L'autrice comincia il libro esponendo alcuni concetti base sulla pittura. Successivamente mostra le caratteristiche dei vari colori presenti in commercio mostrando i pro e i contro. Viene poi presentata la sua tavolozza di riferimento, per ogni colore viene spiegato come schiarirlo e neutralizzarlo. Infine, la parte più divertente del libro, per ciascun colore viene riportato un piccolo progetto che ne mostra l’uso in maniera dettagliata.

**Prezzo: ➤** [**su Amazon a 71,55 €**](https://www.amazon.it/gp/product/0929552180/ref=as_li_qf_sp_asin_il_tl?ie=UTF8&camp=3370&creative=23322&creativeASIN=0929552180&linkCode=as2&tag=dispit-21)

### Helen van Wyk's Favorite Color Recipes

![Helen van Wyk's Favorite Color Recipes]({{ site.baseurl }}/wp-content/uploads/helen-van-wyk-favorite-color-recipes.jpg)

Questo libro comincia con una fase introduttiva molto simile al libro _Color Mixing the Van Wyk Way_ in cui l’artista introduce alcuni concetti chiave, una descrizione dettagliata con i pro e contro di ciascun colore in commercio e, infine, la presentazione dei colori della sua tavolozza. Da qui in poi cominciano una serie di progetti sui più svariati temi: fiori, nature morte, paesaggi e ritratti. Il libro è di altissimo livello ed adatto sia a principianti che professionisti grazie al linguaggio semplice e diretto dell’autore. Devo ammettere che l’artista è molto predisposta alla realizzazione di nature morte e ritratti e meno ai paesaggi. Quindi se il tuo tema preferito è il paesaggio, probabilmente questo non è il libro che fa per te. Di questo libro esiste anche un secondo volume che, però, non ho mai letto, quindi non posso esprimere giudizi.

**Prezzo: ➤** [**su Amazon a 44,90 €**](https://www.amazon.it/gp/product/0929552105/ref=as_li_qf_sp_asin_il_tl?ie=UTF8&camp=3370&creative=23322&creativeASIN=0929552105&linkCode=as2&tag=dispit-21)

## Libri Vari

### Color and Light: A Guide for the realist painter

![Color and Light]({{ site.baseurl }}/wp-content/uploads/color-light.png)

Se qualcuno mi chiedesse a quale artista vorrei somigliare non avrei dubbi: James Gurney. E' un artista poliedrico: pittore e scultore con un approccio scientifico all'arte. Dipinge da foto, dal vero, all'aperto e di fantasia, del resto il suo soggetto preferito sono i dinosauri sicuramente non facili da trovare ai giorni nostri. Per poterli dipingere James è costretto a scolpirsi dei modellini da copiare poi su tela. Dipinge con qualsiasi medium: acquarello, olio, acrilico, matita, matite colorate, pastelli e quant'altro. Probabilmente l'artista più completo che io conosca. Questo libro è veramente una pietra miliare per chi ama disegnare e dipingere. Dopo un'introduzione in cui sono riportati molti dipinti di grandi artisti del '600 e '800 il libro inizia con un capitolo sulle sorgenti luminose. E' la luce la causa di tutto ciò che vediamo e in questo capitolo Gurney analizza tutti i tipi di sorgenti luminose: luce solare, luce diffusa di una giornata grigia, luce provenienti da finestre, luce provenienti da candele o fuochi, luce elettrica, luci notturne e luminescenza. Il secondo capitolo descrive i principi delle Forme. Per dare realismo ad un dipinto bisogna imparare a dare forma agli oggetti rappresentati e questo si ottiene con un'attenta analisi del chiaroscuro: luce, ombra, mezzi toni, lustri, riflessi. I successivi 3 capitoli riguardano i colori e James Gurney con le sue straordinarie capacità scientifiche riesce a stravolgere questi concetti presentando all'artista un nuovo modo di interpretarli. Per fare ciò stravolge il concetto di ruota cromatica e di armonia dei colori fino ad arrivare alla tecnica del Gamut Masking, un nuovo metodo per mescolare i colori che da all'artista la capacità di controllare con estrema precisione le emozioni che desidera trasmettere attraverso un dipinto. Il libro continua ancora tra scienza ed arte esponendo concetti che non si trovano facilmente altrove. Nessun concetto è nozionistico, tutto è estremamente facile da comprendere ed applicare. E' inutile proseguire nella descrizione dei contenuti di questo libro, ci vorrebbe un articolo intero per descrivere l'originalità, l'unicità e la grandezza delle sue oltre 200 pagine. E' un libro che ti consiglio di acquistare perché non troverai altrove una così grande mole di informazioni così originali, inedite ed estremamente utili.

**Prezzo: ➤** [**su Amazon a 15,21 €**](https://www.amazon.it/gp/product/0740797719/ref=as_li_qf_sp_asin_il_tl?ie=UTF8&camp=3370&creative=23322&creativeASIN=0740797719&linkCode=as2&tag=dispit-21)
