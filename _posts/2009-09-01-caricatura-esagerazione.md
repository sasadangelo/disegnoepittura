---
title: "Esagerazioni nella Caricatura."
date: 2009-09-01 08:00:36
categories: ['Disegno']
tags: ['caricatura']
layout: single
---

![caricatura arnold schwarzenegger]({{ site.baseurl }}/wp-content/uploads/caricatura-arnold-schwarzenegger.jpg "caricatura arnold schwarzenegger")

Come individuare l’elemento di esagerazione in una caricatura? La risposta a tale domanda è il pilastro su cui si fonda una buona caricatura.

## Come individuare l’elemento di esagerazione in una caricatura?

Purtroppo, però, non esiste una risposta preconfezionata a questa domanda. Riuscire ad individuare l’elemento di esagerazione è l’obiettivo principale del caricaturista, che può raggiungere solo attraverso l’esperienza e la capacità di interpretazione. La differenza tra caricaturista e ritrattista sta tutta qui. Il ritrattista ritrae il soggetto lavorando sui vari elementi del viso e sulle reciproche relazioni (distanze, angoli e dimensioni) e alla fine la qualità del suo lavoro è direttamente proporzionale alla somiglianza. Invece, il caricaturista deve fare in più un lavoro di interpretazione e la qualità del suo lavoro non dipende più dalla sola somiglianza. Due caricaturisti possono individuare due elementi di esagerazione completamente diversi e comunque riuscire ad eseguire due eccellenti caricature. Questo significa che le possibilità di interpretazioni di un volto sono molteplici.

## Esempio di esagerazione in una caricatura

Volendo eseguire la caricatura di Amy Winehouse sappiamo che il suo elemento di esagerazione è l’uso eccessivo di alcool, droghe e fumo ben visibili nella sigaretta in bocca e negli occhi un pò spenti. Inoltre, anche i suoi capelli, circondando un viso molto minuto, sembrano quelli di un parruccone. Combinando questi elementi potrebbe venir fuori una caricatura come quella in figura. In una prossima lezione vedremo in dettaglio [come realizzare la caricatura di Amy Winehouse](/come-disegnare-caricatura-amy-winehouse/ "Caricatura Amy Winehouse").

![Caricatura Amy Winehouse]({{ site.baseurl }}/wp-content/uploads/amy-winehouse-5.jpg "Caricatura Amy Winehouse")

Ti è piaciuto quest’articolo? Leggi gli altri articoli del corso per [Disegnare una Caricatura](/corso-disegnare-una-caricatura/).

Fonte: [Tom’s MAD Blog](https://www.tomrichmond.com/category/tutorials/ "Tom's MAD Blog")