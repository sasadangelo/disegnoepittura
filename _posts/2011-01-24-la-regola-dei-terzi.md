---
title: "La Regola dei Terzi"
date: 2011-01-24 09:47:43
categories: ['Disegno']
tags: ['composizione']
layout: single
---

![Regola dei Terzi](https://www.disegnoepittura.it/wp-content/uploads/regola-terzi-2.jpg "Regola dei Terzi")

Nell’[articolo sui punti e le aree focali](https://www.disegnoepittura.it/punti-aree-focali/) abbiamo visto l’importanza di creare un centro di interesse nelle nostre opere artistiche. La domanda a cui vogliamo dare una risposta in questo articolo è la seguente: **dove collocheremo questo centro di interesse sul nostro foglio da disegno?** Un possibile approccio è la famosa **regola dei terzi**. Fondamentalmente, dato un foglio rettangolare disposto in senso orizzontale o verticale, dividiamo ciascun lato in tre parti e uniamo con segmenti paralleli ai lati questi punti tra loro come mostrato nella seguente figura.

![Regola dei Terzi](/wp-content/uploads/regola-terzi-1.jpg "Regola dei Terzi")

In ciascuno dei punti di incrocio di questi segmenti (evidenziati dai cerchietti) potremo collocare il nostro centro di interesse. Questa è una semplice regola di composizione che può essere vista come una semplificazione della ripartizione di un rettangolo mediante sezione aurea. E’ una regola usata anche in ambito fotografico e, volendo, la prossima volta che andrete in vacanza potete utilizzarla per scattare le vostro foto. Sarà sufficiente decidere qual è l’area più interessante del soggetto che state fotografando e posizionarlo sui punti sopra menzionati. Qui di seguito riporto un esempio di immagine ripresa utilizzando questa regola. Notate come la prua della barca  sia stata sovrapposta al punto di intersezione in basso a sinistra.

![Regola dei Terzi](/wp-content/uploads/regola-terzi-2.jpg "Regola dei Terzi")

*Foto [http://www.smashandpeas.com](http://www.smashandpeas.com/starting-out-in-photography/ "Regola dei Terzi")*

E voi, avete mai usato questo semplice espediente compositivo nelle vostre opere o semplicemente in una fotografia vacanziera?