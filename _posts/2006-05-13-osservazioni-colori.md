---
layout: post
title: "Osservazioni sui colori per aiutare l'artista a mescolare i colori in Pittura"
slug: osservazioni-colori
image: /wp-content/uploads/limone-su-tavolo-e-sfondo-bruno.jpeg
excerpt: "Nell&#039;articolo sul colore abbiamo definito che cos&#039;è il colore e abbiamo sottolineato la sua natura tridimensionale. Abbiamo visto, verso la fine"
categories:
    - teoriacolori
tags:
    - mescolare i colori
author: sasadangelo
---

![Limone]({{ site.baseurl }}/wp-content/uploads/limone-su-tavolo-e-sfondo-bruno.jpeg)

_Pubblicato il **{{ page.date | date_to_string }}**_

[Nell'articolo sul colore]({{ site.baseurl }}/colore/) abbiamo definito che cos'è il colore e abbiamo sottolineato la sua natura tridimensionale. Abbiamo visto, verso la fine dell'articolo, che per comprendere il colore di un oggetto bisogna porsi sempre 4 domande.

![Limone]({{ site.baseurl }}/wp-content/uploads/limone-su-tavolo-e-sfondo-bruno.jpeg)

In figura potete osservare un limone poggiato su un tavolo con uno sfondo neutro. Di che colore sono il limone, il tavolo e lo sfondo? Se non vi siete posti le domande di sopra sicuramente avete risposto: il limone è giallo, il tavolo è marrone chiaro mentre lo sfondo è marrone scuro. I termini "giallo" e "marrone", però, sono termini molto vaghi che non ci aiutano ad identificare la vera natura dei tre colori.

Quindi come prima cosa bisogna capire in quale gamma rientra il colore osservato, le possibilità sono 6: giallo, arancio, rosso, viola, blu e verde. Identificata la gamma il colore osservato non sarà altro che una variazione di valore, tono e saturazione all'interno di quella gamma.

Supponendo di ragionare con 3 toni (chiaro, medio e scuro) e tre valori di saturazione (alto, medio e basso), allora possiamo effettuare le seguenti affermazioni.

Il limone è giallo, il suo tono è chiaro con un alto grado di saturazione. Un pigmento che ha queste caratteristiche è il giallo di cadmio chiaro.

Il tavolo è arancio, il suo tono e il suo grado di saturazione sono medi. Un pigmento che ha queste caratteristiche è la terra di siena naturale.

Lo sfondo è giallo, il tono è scuro e il grado di saturazione è basso. Un pigmento che ha queste caratteristiche è la terra d'ombra bruciata.

Nell'articolo [Classificazione dei Pigmenti]({{ site.baseurl }}/classificazione-pigmenti/) abbiamo individuato alcuni colori molto comuni venduti in commercio e, per ciascuno di esso, abbiamo identificato la gamma di appartenenza, il valore, il tono e la saturazione.
