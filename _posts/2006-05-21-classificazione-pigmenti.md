---
layout: single
title: "Classificazione dei Pigmenti"
date: 2006-05-21 10:05:54
categories: ['Teoria dei Colori']
tags: ['colori', 'mescolare i colori']
feature_image: "/wp-content/uploads/medium_pigmenti2.jpg"
---

Nell’articolo [Osservazioni sui colori per aiutare l’artista a mescolare i colori in Pittura](/osservazioni-colori/) abbiamo visto come in natura esistono solo 6 colori: giallo, rosso, blu, verde, viola, arancio. Ovviamente a questi si aggiungono il bianco e nero (anche se qualcuno, a ragione, potrà sostenere che il bianco e il nero non esistono in natura).

A volte qualcuno afferma che un oggetto è di colore: marrone, beige, carne, etc. Un artista che ha buona conoscenza della teoria dei colori dovrebbe sapere che in natura queste tinte non esistono, esse sono solo variazioni di hue, tono e saturazione dei colori citati sopra. In commercio, però, esistono dei pigmenti dai nomi un pò curiosi: giallo cadmio chiaro, rosso carminio, terra di siena, ecc.

Iniziate ad abituarvi a questi nomi. Il problema è che per alcuni colori (es. terra di siena bruciata) è difficile capire a quale gamma dei 6 colori appartiene. Un buon sistema è quello di michiare il colore con il bianco e verificare a quale delle 6 tinte si accosta.

Individuato la gamma di appartenenza è necessario conoscere il complementare. Un buon sistema è quello di iniziare a provare tinte che sono opposti nella ruota cromatica fino a trovare quella che, mischiata con il colore in oggetto, fornisce il colore più neutro possibile.

Con un pò di pazienza si arriva ad una classificazione cromatica di questo tipo (che per un altro pittore potrebbe essere leggermente diversa, visto che in pittura nulla è esatto al 100%).

**Giallo**

Giallo cadmio chiaro. Tono: chiaro; saturazione: brillante; complementare: Crimisi Alzarina + Nero + Bianco
Giallo ocra. Tono: medio; saturazione: media; complementare: Crimisi Alzarina + Nero + Bianco
Terra d’ombra bruciata. Tono: scuro; saturazione: neutra; complementare: Phtalo Blu + Bianco

**Giallo-Arancio**

Terra di siena naturale. Tono: chiaro; saturazione: brillante; complementare: Crimisi Alzarina + Phtalo Blu + Nero + Bianco.

**Arancio**

Arancio Cadmio. Tono: chiaro; saturazione: brillante; complementare: Blu Phtalo + Nero + Bianco.
Terra di siena bruciata. Tono: scuro; saturazione: neutra; complementare: Blu Phtalo.

**Rosso**

Rosso cadmio chiaro. Tono: chiaro; saturazione: brillante; complementare: Verde Phtalo + Giallo Cadmio Chiaro.
Rosso veneziano. Tono: medio; saturazione: media; complementare: Crimisi Alzarina + Phtalo Blu + Bianco + Nero.

**Rosso-Viola**

Crimisi alzarina. Tono: scuro; saturazione: brillante; complementare: Verde Phtalo + Bianco.

**Blu**

Blu phtalo. Tono: scuro; saturazione: brillante; complementare: Terra d’ombra bruciata.

**Verde**

Verde phtalo. Tono: scuro; saturazione: brillante; complementare: Rosso Cadmio Chiaro.

**Verde-Giallo**

Giallo-verde phtalo. Tono: chiaro; saturazione: brillante; complementare: Crimisi Alzarina + Nero.

Mancano molti altri pigmenti a questa classificazione che provvederò ad aggiungere di volta in volta. Nei successivi post analizzeremo più approfonditamente ciascun pigmento. Per ora potete provare a ripetere questo l’esercizio su come [mescolare i colori](/mescolare-colori/) utilizzando un pigmento a scelta più il complementare (per le ombre) + bianco e nero avorio. Nei complementari compare il Bianco e Nero semplicemente perchè il suo tono deve essere ricondotto a quello del colore in oggetto.

Fonte: [Color Mixing. The Van Wyk Way]({{ site.baseurl }}/i-migliori-libri-per-imparare-a-disegnare-e-dipingere/).