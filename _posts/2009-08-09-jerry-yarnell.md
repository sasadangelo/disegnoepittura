---
layout: post
title: Jerry Yarnell
published: true
author: sasadangelo
comments: true
date: 2009-08-09 04:08:40
tags: [ ]
categories:
    - artisti
permalink: /jerry-yarnell
---

![](/wp-content/uploads/jerry-yarnell.jpg)

Se amate dipingere paesaggi e il vostro medium preferito è l'acrilico allora non potete ignorare l'esistenza di [Jerry Yarnell](http://www.yarnellart.com/). Jerry è un artista statunitense diventato celebre nel settore per una nota trasmissione sul canale PBS dal titolo **The Jerry Yarnell School of Fine Art**. Attualmente l'artista trasmette regolarmente su  [BYU Television](https://www.byutv.org/) e altri [canali satellitari](http://www.yarnellart.com/shop/Schedule.htm). Ad esempio, su BYU Television questa è la [programmazione](https://www.byutv.org/livetv) per i mesi di Agosto e Settembre. La cosa interessante è che la TV trasmette anche in [streaming su web](https://www.byutv.org/), quindi è sufficiente collegarsi alla TV all'ora in cui inizia la trasmissione e guardare il programma. Considerate nei vostri calcoli il fuso orario e che spesso questi canali cambiano la loro programmazione. Volendo potete registrare il programma con il software open source [camstudio](http://camstudio.org/) che registra su hard disk ciò che appare sullo schermo. Qui di seguito riporto due esempi di paesaggi realizzati dall'artista, altri esempi li trovate sul suo [sito](http://www.yarnellschool.com/).

![](/wp-content/uploads/jerry-yarnel-painting-1.jpg) ![](/wp-content/uploads/jerry-yarnel-painting-2.jpg)

Ho imparato a conoscere quest'artista girovagando per il web in cerca di trucchi e consigli per dipingere i paesaggi. Casualmente mi sono imbattuto in qualche suo video sul canale web Artist Channel (che purtroppo ha chiuso i battenti) ed è stato "amore" a prima vista. I paesaggi di Jerry Yarnell hanno qualcosa di magico che li distingue dai tanti presenti sul web. L'artista è anche un abile realizzatore di animali, il modo in cui simula le piume di uccelli o il pelo di cervi e volpi ha dell'incredibile. Nell'articolo sui [Colori Acrilici](https://www.disegnoepittura.it/colori-acrilici/) ho riportato alcune importanti lezioni imparate guardando il suo modo di lavorare. Lo scorso Dicembre ho deciso di acquistare qualche suo libro come regalo di Natale. Qui di seguito vi riporto la mia impressione su ciascuno di esso.

[Jerry Yarnell's Landscape Painting Secrets](https://www.disegnoepittura.it/jerry-yarnell-landscape-painting-secrets/) [Paint Along with Jerry Yarnell Volume 1 - Painting Basics](https://www.disegnoepittura.it/i-migliori-libri-per-imparare-a-disegnare-e-dipingere/) [Paint Along with Jerry Yarnell Volume 2 - Painting Inspirations](https://www.disegnoepittura.it/i-migliori-libri-per-imparare-a-disegnare-e-dipingere/) [Paint Along with Jerry Yarnell Volume Three - Painting Magic](https://www.disegnoepittura.it/paint-along-jerry-yarnell-painting-magic/)

**Aggiornamento**

Se andate su [BYU](https://www.byutv.org/) nel tab Live TV cliccate su 15 Agosto e poi sul programma delle 2.30 PM potete guardare la puntata trasmessa ieri. La puntata trasmessa è la 3° di 4 puntate i cui Jerry Yarnell mostra come dipingere un paesaggio. La seconda puntata potete guardarla cliccando sulla data dell'8 Agosto. Purtroppo non ho trovato la prima, sembra che il canale satellitare mostra via web solo le ultime due settimane di trasmissione.
