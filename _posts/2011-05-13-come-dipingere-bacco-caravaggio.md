---
layout: single
title: "Come dipingere il Bacco di Caravaggio"
date: 2011-05-13 12:36:14
categories: ['Pittura']
tags: ['figura umana', 'pittura ad olio', 'tutorial']
feature_image: "/wp-content/uploads/come-dipingere-bacco-caravaggio-finale.jpg"
---

*Questo è un articolo di Walter Cozzoli. Se desideri scrivere un articolo leggi le seguenti [linee guida]({{ site.baseurl }}/scrivi-articolo).*

Per l’evento [Incontra il Maestro Michelangelo Merisi detto Caravaggi]({{ site.baseurl }}/incontra-maestro-caravaggio/)o ho dipinto il famoso Bacco di Caravaggio ed ora riporto la su questo blog la procedura che ho utilizzato per realizzarlo. Il dipinto non è stato realizzato con la tecnica dei fiamminghi bensì ho preferito utilizzare maggiormente colori coprenti e ho evitato le velature.

Per dipingere questo quadro ho utilizzato la seguente tavolozza: bianco, ocra gialla, magenta, vermiglione, blu di prussia, nero avorio, terra di siena naturale, terra di siena bruciata, terra d’ombra bruciata, blu cobalto e terra rossa.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-disegno.jpg "Come dipingere il Bacco di Caravaggio")

Il dipinto è stato eseguito su una tavola 89×102 (che sono le misure originali secondo il sito [www.haltadefinizione.com](http://www.haltadefinizione.com)) a cui ho dato tre strati di imprimitura con gesso acrilico. Sul terzo strato asciutto ho eseguito una campitura utilizzando un colore dato dalla mescolanza di terra d’ombra bruciata, blu cobalto e trementina. Il disegno è stato realizzato con una matita morbida dando anche qualche ombreggiatura.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-underpainting.jpg "Come dipingere il Bacco di Caravaggio")

Ho eseguito un underpainting con terra di siena naturale dipingendo lo sfondo e le prime aree in ombra. Il dipinto ha impiegato due giorni per asciugarsi.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-velatura.jpg "Come dipingere il Bacco di Caravaggio")

In questa fase ho cominciato le prime prove sul colore dell’incarnato cominciando con una mescolanza di bianco, ocra gialla e magenta. Per i capelli e nastrino ho utilizzato nero avorio.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-incarnato.jpg "Come dipingere il Bacco di Caravaggio")

Ho continuato con la mescolanza di ocra gialla, magenta e bianco che reputavo più adatta al dipinto. Nelle aree in cui l’incarnato è più scuro ho scurito il precedente colore con una mescolanza di terra di siena bruciata, terra rossa e blu di prussia. Per la bocca ho aggiunto alla mescolanza del primo colore il vermiglione.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-incarnato-2.jpg "Come dipingere il Bacco di Caravaggio")

Ho continuato a lavorare sull’incarnato con i colori citati in precedenza per cercare di ottenere un risultato quanto più vicino all’originale.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-drappeggio.jpg "Come dipingere il Bacco di Caravaggio")

Ho scurito lo sfondo con terra di siena naturale, nero avorio  e ocra gialla. Poi ho cominciato a dipingere il drappeggio con nero avorio, ocra gialla e bianco.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-drappeggio-2.jpg "Come dipingere il Bacco di Caravaggio")

Ho continuato a lavorare sul drappeggio e a rifinirne i dettagli.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-vino.jpg "Come dipingere il Bacco di Caravaggio")

Poi ho dipinto il bicchiere, la brocca e il vino. Per il vino ho usato solo cremisi e una volta asciugato ho ripassato con nero avorio. Ho cominciato a lavorare anche sul cesto di frutta.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-cestino.jpg "Come dipingere il Bacco di Caravaggio")

Ho completato il cestino di frutta. I dettagli sono tanti ed è difficile ricordarsi tutti i passaggi realizzati.

![Come dipingere il Bacco di Caravaggio]({{ site.baseurl }}/wp-content/uploads/come-dipingere-bacco-caravaggio-finale.jpg "Come dipingere il Bacco di Caravaggio")

Il viso mi sembrava troppo tondo e l’ho aggiustato. Ho ritoccato lo sfondo, le foglie e il drappeggio. Il lavoro può considerarsi concluso.