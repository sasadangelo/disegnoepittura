---
layout: post
title: "Helen van Wyk"
slug: helen-van-wyk
image: /wp-content/uploads/helen.jpg
excerpt: "Helen van Wyk (1930-1994) è nata in Fair Lawn nel New Jersey. Nella sua biografia si legge che ha iniziato a dipingere all&#039;età di 12 anni studiando con"
categories:
    - artisti
tags:
    - pittura ad olio
author: sasadangelo
---

![helen van wyk]({{ site.baseurl }}/wp-content/uploads/helen.jpg)

Helen van Wyk (1930-1994) è nata in Fair Lawn nel New Jersey. Nella sua [biografia](http://www.askart.com/artist/Helen_Van_Wyk/117592/Helen_Van_Wyk.aspx) si legge che ha iniziato a dipingere all'età di 12 anni studiando con artisti del calibro di Ralph Entwistle e Maximillian Rasko. Nel 1990 ha realizzato per la PBS una serie televisiva dal titolo "Welcome to my Studio" dove insegnava la sua tecnica pittorica.

Helen van Wyk è stata, essenzialmente, un'artista figurativa con una tecnica molto accademica e con un elevata competenza nella realizzazione di ritratti  e  nature morte. Il modo di insegnare di Helen van Wyk può essere considerato opposto a quello di Bob Ross. Mentre quest'ultimo si preoccupava di fornire ricette di mescolanze e di applicazione della pittura già pronte per l'uso, l'aproccio di Helen era sicuramente più orientato alla spiegazione del perchè certe cose bisognave realizzarle in un certo modo. Helen van Wyk iniziava sempre le sue opere con uno studio tonale in acrilico realizzato solo con il bianco e nero, su cui poi applicava i colori ad olio una volta che questo strato fosse asciutto.

Tutta la sua tecnica si basava su un'approccio alla mistione dei colori molto semplice ben spiegato nel libro: [Color Mixing, the van Wyk way](https://www.amazon.com/Color-Mixing-Van-Wyk-Way/dp/0929552091). Fondamentalmente la sua tavolozza era composta dai seguenti colori: giallo cadmio chiaro, arancio cadmio, rosso cadmio chiaro, rosso groumbacher, carminio alzarina, terra ombra bruciata, terra siena naturale, terra siena bruciata, verde phtalo, blu phtalo, bianco di titanio e nero avorio. Nel libro sopra citato Helen mostra le caratteristiche di ciascun colore della sua tavolozza, spiega come mescolare il colore complementare per neutralizzare la tinta e, per ciascun colore, illustra un piccolo progetto pittorico. Io ho una copia di questo libro e consiglio di acquistarlo a chiunque desideri imparare a dipingere.

Nella mia biblioteca ho un altro libro molto interessante di Helen come: [Helen van Wyk favorite's Color Recipes I](https://www.amazon.com/Helen-Wyks-Favorite-Color-Recipes/dp/0929552172). Di questo libro esiste anche una [seconda parte](https://www.amazon.com/Helen-Wyks-Favorite-Color-Recipes/dp/0929552210). Su siti come Amazon trovate anche numerose VHS anche se ormai questo tipo di supporto è andato un pò in disuso. Nella mia videoteca attualmente ci sono 4 video di Helen van Wyk.

- [Oil Painting Technique e Procedure](https://www.amazon.com/Oil-Painting-Techniques-Procedures-Helen/dp/B000P03DXQ), in questo video Helen mostra come realizzare una semplice natura morta. Nella confezione di questo video ci sono anche le istruzioni scritte su come realizzare il dipinto con tutte le mistioni e gli accorgimenti da usare. Consiglio vivamente l'acquisto di questo video soprattutto se si ha la possibilità poi di trasferirlo su DVD.
- [Elegant Ambundance](https://www.amazon.com/Elegant-Abundance-Helen-van-Wyk/dp/B000HX5HQW), il progetto di natura morta che Helen affronta in questo video è molto impegnativo, quindi lo consiglio l'acquisto solo ad artisti molto esperti.
- [Brush Technique](https://www.amazon.com/Brush-Techniques-Your-Paintings-Handwriting/dp/B000P006L8), è il video che ha chiarito tutti i miei dubbi sull'uso dei pennelli, molto  adatto ai principianti.
- [Portrait step by step](https://www.amazon.com/Portrait-Step-Helen-Van-Wyk/dp/B001DW546Y), in questo video Helen mostra come realizzare un ritratto passo dopo passo. Purtroppo in questo video non si capisce perchè Helen sceglie alcune mescolanze anzichè altre, non fornisce molto spiegazioni sui razionali che ci sono dietro ala sua tecnica. Quindi personalmente sconsiglio l'acquisto di questo video.

Vi ricordo che se decidete di acquistare i video di Helen di assicurarvi che siano compatibili con il sistema PAL, altrimenti non riuscirete a vederli con i vostri videoregistratori. Vi ricordo, inoltre, che ha senso acquistare questi video solo se poi si ha la possibilità di trasferirli su un supporto DVD. Ad ogni modo, molti fotografi fanno questo genere di lavoro con prezzi che spesso vanno dai 5 fino ai 10 Euro.

L'intera opera di quest'artista comprende 11 serie televisive, 30 video e 6 libri, una quantità di materiale enorme per chiunque desideri imparare questa formidabile forma d'arte.
