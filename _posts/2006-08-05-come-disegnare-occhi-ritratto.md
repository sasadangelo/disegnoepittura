---
title: "Come Disegnare gli occhi in un Ritratto"
date: 2006-08-05 08:00:04
categories: ['Disegno']
tags: ['ritratto']
layout: single
---

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-13.jpg "come-disegnare-occhi-ritratto")

In quest’articolo analizzeremo in dettaglio il disegno dell’occhio umano. Avere queste conoscenze sarà di fondamentale importanza nella realizzazione di ritratti. I materiali necessari per questo tutorial sono: una matita, un carboncino, una gomma per cancellare e un foglio. Questa foto ci consente di avere un pò di terminologia sul tema dell’occhio umano.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto.gif "come-disegnare-occhi-ritratto")

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-1.jpg "come-disegnare-occhi-ritratto")

Innanzittutto bisogna decidere quante sorgenti di luce ci sono e qual è la loro direzione. Nel nostro caso la fonte di luce è unica ed è diretta verso il basso con una direzione che va dall’alto a sinistra verso in basso a destra. Il bulbo dell’occhio, visto frontalmente appare come un cerchio.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-2.jpg "come-disegnare-occhi-ritratto")

Essendo il nostro bulbo una sfera illuminata da un’unica fonte di luce, valgono le considerazioni già fatte per il [chiaroscuro](https://www.disegnoepittura.it/chiaroscuro/). Si disegni, quindi, l’ombra nella parte del bulbo opposta alla fonte di luce.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-3.jpg "come-disegnare-occhi-ritratto")

Concentrica al cerchio che delimita il bulbo c’è l’iride dell’occhio, rappresentata anch’essa come un cerchio.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-4.jpg "come-disegnare-occhi-ritratto")

Interno all’iride, c’è la pupilla che è la parte dell’occhio che riceve i raggi luminosi. Da un punto di vista tonale, generalmente, la pupilla è l’area più scura dell’occhio. La luce, colpendo l’iride, genera un punto luminoso che, da un punto di vista tonale, è l’area più chiara dell’occhio.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-5.jpg "come-disegnare-occhi-ritratto")

Si calchi un pò sui contorni dell’iride e si tracciano linee che dai bordi dell’iride convergono verso il centro dell’occhio. Queste linee devono essere molto fitte e devono essere disegnati come se fossero raggi di un cerchio. Non disegnare sul punto luminoso che deve rimanere bianco. Si osservi come in basso a destra dell’iride queste linee sono poco visibili, tanto che l’iride in quella zona sembra più chiara. Questo accade perchè a causa della concavità dell’iride, il raggio luminoso entra dal punto luminoso citato prima, attraversa l’iride, ed esce dalla parte opposta che mostrerà un leggero riflesso chiaro.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-6.jpg "come-disegnare-occhi-ritratto")

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-7.jpg "come-disegnare-occhi-ritratto")

Di tutto il bulbo sarà visibile solo la parte che si vede attraverso la palpebra inferiore e superiore. Si osservi bene la forma delle due palpebre, quella inferiore e superiore. Nella seconda figura la linea rossa congiunge i due punti più ampi delle due palpebre. E’ importante che questa linea sia obliqua. Purtroppo, a volte mi capita di vedere occhi talmente simmetrici che sembrano mandorle, come in questa figura:

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-8.jpg "come-disegnare-occhi-ritratto")

altro errore che vedo spesso è che viene omesso la caruncola lacrimale evidenziato con la freccia verde. Altro aspetto da osservare è che la parte superiore dell’iride, a meno che l’occhio non sia spalancato, viene parzialmente coperto dalla palpebra superiore.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-9.jpg "come-disegnare-occhi-ritratto")

La parte coperta del bulbo oculare si vede rivestita dalla pelle della palpebra inferiore e superiore.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-10.jpg "come-disegnare-occhi-ritratto")

Poiché la luce proviene dall’alto a sinistra, tra l’occhio e il naso si creerà una zona d’ombra molto marcata. Si osservi, inoltre, lo spazio che intercorre tra il sopracciglio e la palpebra inferiore. Per motivi didattici qui ho illustrato una palpebra superiore molto alta, nella realtà, a causa della cadenza della carne questa può essere anche più stretta. Idem per la zona che va dal sopracciglio alla palpebra. Altro errore che vedo spesso è quello di vedere disegnato le ciglia come riportato di seguito.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-11.jpg "come-disegnare-occhi-ritratto")

Anche se nei ritratti di donne viste di tre quarti o lateralmente ciò è possibile, nella vista frontale non sempre è corretto. Le ciglia vengono in avanti, per cui in una vista frontale è bene rappresentarli calcando un po’ di più le linee delle palpebre. Idem (anche se con linea meno marcata) vale per le ciglie inferiori.

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-12.jpg "come-disegnare-occhi-ritratto")

![come-disegnare-occhi-ritratto](https://www.disegnoepittura.it/wp-content/uploads/come-disegnare-occhi-ritratto-13.jpg "come-disegnare-occhi-ritratto")

Infine, ultima cosa da aggiungere è l’ombra che la palpebra superiore genera sulla sclera. Fatto ciò il lavoro è finito.

Buon Divertimento!!!