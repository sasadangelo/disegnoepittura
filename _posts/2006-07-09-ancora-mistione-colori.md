---
layout: single
title: "Ancora sulla mistione dei colori &#8230;"
date: 2006-07-09 16:55:59
categories: ['Teoria dei Colori']
tags: ['mescolare i colori', 'prospettiva aerea']
feature_image: "/wp-content/uploads/thumb_colormix.jpeg"
---

Osservate l’immagine sotto, è lo schema di una roccia in mare. Di questa roccia distinguiamo alcune zone:

1. zona colore locale: cioè la zona che assume il vero colore della roccia (supponiamo terra d’ombra bruciata).
2. zona d’ombra: cioè quella non colpita dalla luce; il colore come sappiamo può essere ottenuto mischiando colore locale + complementare (terra d’ombra bruciata + blu oltremare).
3. zona illuminata: cioè la zona colpita dai raggi solari; il colore si ottiene mischiano il colore locale + colore del sole (diciamo terra d’ombra bruciata + giallo ocra).
4. zona luce riflessa: i raggi solari oltre a sbattere sulla roccia sbattono su quella retrostante e, se essa è bagnata (come capita spesso in una marina), la luce viene riflessa; il colore dei raggi solari si mischia con quello della roccia grande che sta dietro e si sommerà al colore locale. Quindi colore zone luce riflessa=colore locale roccia grande + colore raggi sole + colore locale roccia. Se non ci sono altri oggetti dietro la roccia e questa è bagnata, è facile che rifletti la luce dell’atmosfera.
5. zona superiore: una roccia bagnata a riva spesso viene bagnata dalle onde che su di essa si infrangono. La zona superiore, quindi, riflette parte del colore dell’atmosfera.

![atmosfera]({{ site.baseurl }}/wp-content/uploads/atmosfera.jpg "atmosfera")