---
title: "Alcune semplici regole di composizione nel Disegno del Ritratto"
date: 2009-12-21 15:11:22
categories: ['Disegno']
tags: ['composizione', 'ritratto']
layout: single
---

![semplici-regole-composizione-disegno-ritratto-3](https://www.disegnoepittura.it/wp-content/uploads/semplici-regole-composizione-disegno-ritratto-3.jpg "semplici-regole-composizione-disegno-ritratto-3")

Nell’articolo [I diversi tipi di Inquadratura nel Disegno del Ritratto e della Figura Umana](https://www.disegnoepittura.it/inquadratura-disegno-ritratto-figura-umana/) abbiamo visto le tre possibili inquadrature del ritratto:

* primissimo piano
* primo piano
* mezza figura

Nell’inquadratura del ritratto, un altro aspetto importante è la vista, ossia la posizione del volto rispetto al [piano di proiezione](https://www.disegnoepittura.it/prospettiva-terminologia-sapere/). Le viste possibili sono:

* frontale
* di 3/4
* profilo

Nel primo piano e la vista frontale è bene evitare che il volto sia perfettamente centrato nel foglio, perchè l’eccessiva simmetria rende il ritratto monotono.

![semplici-regole-composizione-disegno-ritratto-1](https://www.disegnoepittura.it/wp-content/uploads/semplici-regole-composizione-disegno-ritratto-1.jpg "semplici-regole-composizione-disegno-ritratto-1")

Per evitare ciò è bene che la distanza tra il mento e il bordo inferiore del foglio sia maggiore rispetto alla distanza tra sommità della testa e bordo superiore del foglio.

![semplici-regole-composizione-disegno-ritratto-2](https://www.disegnoepittura.it/wp-content/uploads/semplici-regole-composizione-disegno-ritratto-2.jpg "semplici-regole-composizione-disegno-ritratto-2")

Molto più interessante della vista frontale è la vista di 3/4 o la vista il cui il piano del volto sia leggermente disallineato con il piano di proiezione. In tale vista è importante che lo spazio davanti al volto sia maggiore rispetto a quello indietro. Il punto è che tale spazio è proporzionale al grado di rotazione della testa. Anche in tale vista è bene che lo spazio inferiore sia maggiore di quello superiore.

![semplici-regole-composizione-disegno-ritratto-3](https://www.disegnoepittura.it/wp-content/uploads/semplici-regole-composizione-disegno-ritratto-3.jpg "semplici-regole-composizione-disegno-ritratto-3")

La vista di profilo, molto più rara ma non assente nella storia dell’arte, segue più o meno le stesse regole. Poichè abbiamo detto che lo spazio davanti al volto è proporzionale al grado di rotazione della testa è chiaro che esso è massimo nella vista di profilo. Quindi, in tale vista davanti al volto ci sarà ancora più spazio rispetto alla vista di 3/4.

![semplici-regole-composizione-disegno-ritratto-4](https://www.disegnoepittura.it/wp-content/uploads/semplici-regole-composizione-disegno-ritratto-4.jpg "semplici-regole-composizione-disegno-ritratto-4")

Nell’inquadratura a mezza figura le regole sono praticamente simili, solo che è bene che busto e volto non siano allineati tra loro. Queste semplici regole sono applicabili anche nel mondo della fotografia, quindi ricordatevele, potrebbero tornarvi utili la prossima volta che andrete in vacanza.