---
layout: post
title: "Alcune semplici regole di composizione nel Disegno del Ritratto"
slug: semplici-regole-composizione-disegno-ritratto
image: /wp-content/uploads/semplici-regole-composizione-disegno-ritratto-3.jpg
excerpt: "Nell&#039;articolo I diversi tipi di Inquadratura nel Disegno del Ritratto e della Figura Umana abbiamo visto le tre possibili inquadrature del ritratto:"
categories:
    - disegno
tags:
    - composizione
    - ritratto
author: sasadangelo
---

![semplici-regole-composizione-disegno-ritratto-3]({{ site.baseurl }}/wp-content/uploads/semplici-regole-composizione-disegno-ritratto-3.jpg)

_Pubblicato il **{{ page.date | date_to_string }}**_

Nell'articolo [I diversi tipi di Inquadratura nel Disegno del Ritratto e della Figura Umana]({{ site.baseurl }}/inquadratura-disegno-ritratto-figura-umana/) abbiamo visto le tre possibili inquadrature del ritratto:

- primissimo piano
- primo piano
- mezza figura

Nell'inquadratura del ritratto, un altro aspetto importante è la vista, ossia la posizione del volto rispetto al [piano di proiezione]({{ site.baseurl }}/prospettiva-terminologia-sapere/). Le viste possibili sono:

- frontale
- di 3/4
- profilo

Nel primo piano e la vista frontale è bene evitare che il volto sia perfettamente centrato nel foglio, perchè l'eccessiva simmetria rende il ritratto monotono.

![semplici-regole-composizione-disegno-ritratto-1]({{ site.baseurl }}/wp-content/uploads/semplici-regole-composizione-disegno-ritratto-1.jpg)

Per evitare ciò è bene che la distanza tra il mento e il bordo inferiore del foglio sia maggiore rispetto alla distanza tra sommità della testa e bordo superiore del foglio.

![semplici-regole-composizione-disegno-ritratto-2]({{ site.baseurl }}/wp-content/uploads/semplici-regole-composizione-disegno-ritratto-2.jpg)

Molto più interessante della vista frontale è la vista di 3/4 o la vista il cui il piano del volto sia leggermente disallineato con il piano di proiezione. In tale vista è importante che lo spazio davanti al volto sia maggiore rispetto a quello indietro. Il punto è che tale spazio è proporzionale al grado di rotazione della testa. Anche in tale vista è bene che lo spazio inferiore sia maggiore di quello superiore.

![semplici-regole-composizione-disegno-ritratto-3]({{ site.baseurl }}/wp-content/uploads/semplici-regole-composizione-disegno-ritratto-3.jpg)

La vista di profilo, molto più rara ma non assente nella storia dell'arte, segue più o meno le stesse regole. Poichè abbiamo detto che lo spazio davanti al volto è proporzionale al grado di rotazione della testa è chiaro che esso è massimo nella vista di profilo. Quindi, in tale vista davanti al volto ci sarà ancora più spazio rispetto alla vista di 3/4.

![semplici-regole-composizione-disegno-ritratto-4]({{ site.baseurl }}/wp-content/uploads/semplici-regole-composizione-disegno-ritratto-4.jpg)

Nell'inquadratura a mezza figura le regole sono praticamente simili, solo che è bene che busto e volto non siano allineati tra loro. Queste semplici regole sono applicabili anche nel mondo della fotografia, quindi ricordatevele, potrebbero tornarvi utili la prossima volta che andrete in vacanza.
