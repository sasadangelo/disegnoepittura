---
title: "Come dipingere un paesaggio marino con l&#8217;uso della prospettiva aerea."
date: 2006-06-19 08:00:49
categories: ['Pittura']
tags: ['mescolare i colori', 'paesaggi', 'prospettiva', 'prospettiva aerea']
layout: single
---

![prospettiva-aerea](https://www.disegnoepittura.it/wp-content/uploads/prospettiva-aerea.jpg "prospettiva-aerea")

I tuoi paesaggi sono piatti e privi di profondità? Uno dei motivi ricorrenti di questo problema è la non conoscenza della prospettiva aerea. In quest’articolo illustro come ho realizzato un semplice paesaggio marino utilizzando i principi della prospettiva aerea.

In passato, su questo blog, abbiamo parlato di [prospettiva aerea](https://www.disegnoepittura.it/prospettiva-aerea/) mostrando anche qualche [esempio pratico](https://www.disegnoepittura.it/prospettiva-aerea-pratica/). In un altro articolo ho spiegato una [semplicissima tecnica su come simularla](https://www.disegnoepittura.it/prospettiva-aerea-esempio-applicazione/). Infine, ho pubblicato anche un articolo su [come la luce del sole e dell’atmosfera influenzano gli elementi di un paesaggio](https://www.disegnoepittura.it/colore-luce-sole-atmosfera/). Mettendo insieme tutti i concetti esposti in questi articoli ho realizzato un semplice paesaggio marino la cui realizzazione voglio ora qui illustrare per dare un seguito pratico ai concetti teorici finora esposti..

![prospettiva-aerea](/wp-content/uploads/prospettiva-aerea.jpg "prospettiva-aerea")

L’immagine non è perfetta ma penso che sia sufficiene a farvi comprendere le idee basilari. Ecco le idee che mi hanno guidato.

1. Ho deciso colore atmosfera=bianco + blu oltremare + pochissima terra bruciata. Ne ho preparato molto perchè mi serviva ovunque. Ho deciso che il colore della luce=ocra gialla + bianco. Ho usato poco il colore della luce, solo sulle rocce e forse questo è stato un errore.
2. Ho dipinto il cielo in modo che verso l’orizzonte fosse più chiaro. Anche il mare generalmente schiarisce man man che si allontana. L’importante è che all’orizzonte il mare sia sempre più scuro rispetto al cielo.
3. Sul [come dipingere un’onda](https://www.disegnoepittura.it/dipingere-unonda/) ho scritto un intero articolo su questo blog. Il problema qui è dare l’aspetto di traslucenza. Il verde smeraldo (viridian) è fondamentale. La base dell’onda è un verde più scuro=verde smeraldo + blu oltremare. Man mano che si va verso la parte traslucente è solo verde smeraldo e poi verde smeraldo più bianco. Mettere queste tre tinte l’una accanto all’altra senza sfumarle. Lo farete dopo con il pennello asciutto e pulito. Il colore della traslucenza va usato ance sopra l’onda. Qui ci sono i riflessi dell’atmosfera, ecco perchè ho dipinto righe di questo colore. La schiuma è bianca mentre la parte in ombra data dal colore dell’atmosfera.
4. La roccia ha come colore locale la terra di siena bruciata. Quindi è ovvio che la parte in ombra si ottiene con blu oltremare (complementare) + terra di siena bruciata. La parte in luce l’ho ottenuta mischiando terra di siena bruciata + colore luce.
5. Per la roccia distante vale la stessa cosa ma ai colori bisogna aggiungere il colore dell’atmosfera per i principi della prospettiva aerea e la [semplice tecnica di cui abbiamo parlato in quest’articolo](https://www.disegnoepittura.it/prospettiva-aerea-esempio-applicazione/). Stessa cosa per  quella ancora più distante.

*Hai letto i restanti articoli della serie La Prospettiva? Ecco [l’indice degli articoli disponibili](https://www.disegnoepittura.it/prospettiva/ "La Prospettiva").*