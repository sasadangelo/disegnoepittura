---
layout: post
title: "Colori Primari, Secondari e Complementari"
slug: colori-primari-secondari-complementari
image: /wp-content/uploads/ruota-cromatica-mini.png
excerpt: "Cosa sono i colori primari, secondari e complementari? Questo articolo ti aiuterà a muovere i primi passi nel mondo della teoria del colore."
categories:
    - teoriacolori
tags:
    - mescolare i colori
author: sasadangelo
---

![Ruota cromatica]({{ site.baseurl }}/wp-content/uploads/ruota-cromatica-mini.png) 

[Il colore]({{ site.baseurl }}/colore/) è una grandezza tridimensionale e la sola ruota dei colori non è sufficiente a rappresentare tutto lo spazio colorimetrico. Tuttavia, per spiegare i concetti di colori primari, secondari e complementari, la sola ruota dei colori è più che sufficiente.

## I colori primari

In pittura si definiscono colori primari quelli che non si possono ottenere dalla mistione di altri colori. I colori primari sono giallo, blu e rosso. Si osservino i tre colori centrali nella seguente figura.

![Questa immagine mostra una Ruota Cromatica]({{ site.baseurl }}/wp-content/uploads/ruota-cromatica.png)

## I colori secondari

Mischiando due colori primari si ottengono i colori secondari.

- giallo + rosso = arancio
- giallo + blu = verde
- rosso + blu = viola

La figura sopra riportata, mostra come ogni coppia di colori primari generi un colore secondario. Abbiamo quindi ottenuto i 6 colori fondamentali della nostra ruota dei colori che, uniti al bianco e nero, sono gli unici colori disponibili in natura. Tutti gli altri colori non sono altro che una versione più o meno brillante e più o meno chiara di questi colori.

Mischiando un colore secondario con il primario adiacente otteniamo un colore terziario. Ad esempio:

- giallo + verde = verde giallognolo
- giallo + arancio= giallo aranciato
- rosso + arancio= rosso aranciato
- rosso + viola= rosso violaceo
- blu + verde= blu verdastro
- blu + viola= blu violaceo

## Colori caldi e freddi

![Questa immagine mostra una Ruota Cromatica con i Colori Caldi e Freddi]({{ site.baseurl }}/wp-content/uploads/colori-caldi-freddi.png)

Un altro modo per classificare i colori è quelli di dividerli in caldi e freddi. I colori caldi sono quelli che evocano il fuoco: giallo, arancio e rosso. Gli altri: viola, blu e verde; sono classificati come freddi. Il concetto di caldo o freddo, però, può essere relativo alla singola gamma di colori. Ad esempio, nella gamma dei rossi un rosso aranciato è più caldo di un rosso violaceo.

## I colori complementari

Si definisce colore complementare di un dato colore quello che gli è opposto nella ruota cromatica. Osservando la seguente figura è facile stabilire che:

- il colore complementare del giallo è il viola e viceversa;
- il colore complementare del rosso è il verde e viceversa;
- il colore complementare del blu è l'arancio e viceversa.

![Colori Complementari]({{ site.baseurl }}/wp-content/uploads/colori-complementari.jpg)

E' ovvio che, mantenendo lo stesso principio, il complementare di un giallo-aranciato è un blu-violaceo. Il concetto di colore complementare è fondamentale in pittura.

## Ma perchè è così importante il colore complementare?

Attraverso il colore complementare è possibile controllare il grado di saturazione di un colore. Quindi, se ho un colore giallo cadmio e voglio ottenere una versione meno brillante (perchè magari voglio dipingere la sabbia), mischio quel giallo con un pochino di viola. Se ho un oggetto rosso, come ad esempio una mela, dipingerò la parte in luce con quel colore, mentre per la parte in ombra mischierò quel color con un pò di verde.

Per concludere l'articolo rimando alla lettura di wikipedia per ulteriori informazioni sui colori [primari](https://it.wikipedia.org/wiki/Colore_primario), secondari e [complementari](https://it.wikipedia.org/wiki/Colori_complementari).
