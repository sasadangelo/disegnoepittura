---
layout: post
title: "Colori a olio"
slug: colori-ad-olio
image: /wp-content/uploads/Fig-9-Terra-di-Siena-Naturale-100.jpg
excerpt: "Quali colori a olio acquistare? Questo articolo spiega quale marca e linea di colori sono più adatti per dipingere a olio."
categories:
    - pittura
tags:
    - corso pittura ad olio
    - materiali
    - pittura ad olio
author: sasadangelo
---

![Terra di Siena Naturale]({{ site.baseurl }}/wp-content/uploads/Fig-9-Terra-di-Siena-Naturale-100.jpg)

# Colori a olio
_Pubblicato il **{{ page.date | date_to_string }}**_

Quando si comincia a dipingere a olio una delle difficoltà più grandi è la scelta dei colori da usare. In quest'articolo cercherò di chiarire quali sono i prodotti disponibili in commercio.

## Marche e Linee di Colori

In commercio esistono diverse marche: Maimeri, Rembrandt, Lukas, Winsor&Newton, Mussini, Da Vinci, Ferrario, Harding, Schmincke ecc. Tra di esse la più diffusa in Italia è sicuramente Maimeri che trovi anche nei negozi non specializzati.

Ciascuna marca, a sua volta, offre una o più linee di colori. Ad esempio, Maimeri rende disponibile:

- la linea **Classico** che è la più economica;
- la linea per **Artisti**, di qualità maggiore, quindi, più costosa.
- la linea Puro, offre colori costituiti da pigmenti puri e per tale motivo è ancora più costosa.

La Winsor & Newton offre:

- la linea **Winton** più economica;
- la linea **Artisti** più professionale e costosa.

Ciascuna linea, a sua volta, contiene più colori dai nomi bizzarri come: rosso cadmio chiaro, giallo ocra e così via. Ci sono nomi di colori che forse oggi non ti dicono nulla ma che sono così di largo uso che con il tempo ti diverranno familiari. Ad esempio, nero avorio, bianco titanio, bianco di zinco, giallo cadmio chiaro, giallo ocra, giallo indiano, arancio cadmio, terra di siena bruciata, rosso cadmio chiaro, carminio d'alizarina, terra d'ombra naturale, terra d'ombra bruciata, viola diossazina, blu oltremare, blu cobalto, blu ceruleo, verde vescica e verde cadmio chiaro. Questi nomi li troverai in quasi tutte le linee di colori delle varie marche, ma attenzione due colori dallo stesso nome, di marche diverse, possono variare leggermente l'una dall'altro.

![Blu Cobalto Maimeri e Winsor & Newton]({{ site.baseurl }}/wp-content/uploads/blu-cobalto-maimeri-winsor-newton.jpg)

## Qualità dei Colori a Olio

Qualsiasi colore a olio è composto da uno o più pigmenti e un legante: l'olio. Le percentuali di olio e pigmenti determina il costo e la qualità del colore. All'aumentare del legante diminuisce la qualità e il costo, viceversa il contrario. Qualità e prezzo variano anche in funzione dei pigmenti usati, ci sono alcuni più costosi di altri. Molti colori delle linee più economiche (es. Maimeri Classico) non utilizzano pigmenti puri ma miscele di più pigmenti. Ad esempio,  il blu cobalto chiaro della linea Maimeri Classico è ottenuto mediante l'unione del pigmento del blu oltremare, del bianco di titanio e del bianco di zinco. Su ciascun tubetto di colore è scritta la lista dei pigmenti usati.

![Terra di Siena Naturale]({{ site.baseurl }}/wp-content/uploads/tubetto-colore-maimeri-pigmenti.jpg)

Sul tubetto del colore è presente anche un quadratino che indica il suo grado di trasparenza. Il quadratino può essere bianco, nero o entrambi. Nel primo caso il colore è trasparente, nel secondo è opaco, nel terzo è semi opaco.

## Quale marca e linea di colori a olio acquistare?

La mia opinione è che se sei principiante ti conviene iniziare con una linea studenti e cominciare a fare pratica. Quando le tue capacità artistiche saranno aumentate, potrai passare a una linea di colori per Artisti. Questo passaggio non deve essere brusco, man mano che finiscono i colori della linea economica si acquista l’equivalente della professionale.

In Italia la marca di colori più venduta e facile da trovare è senza dubbio la Maimeri, quindi per chi comincia a dipingere la linea **Classico** è quasi una scelta obbligata. Questa linea di colori la troviamo davvero ovunque: negozi di Belle Arti, ferramenta, centri commerciali. Quando avrai acquisito un po' di esperienza potrai passare alla linea **Maimeri Artisti** (in alternativa **Winson & Newton Artisti**, **Schmincke Mussini** oppure **Michael Harding**).

## Quali colori acquistare?

Dopo aver scelto la marca e la linea di colori a te più congeniale è venuto il momento di scegliere quali colori acquistare per la tua tavolozza. Poiché questo è un argomento che richiede diverse considerazioni ho preferito [scrivere un articolo a parte che potete leggere cliccando questo link]({{ site.baseurl }}/scelta-dei-colori-da-acquistare/).

_Leggi gli altri articoli della serie [Materiali per pittura a olio]({{ site.baseurl }}/materiali-per-pittura-ad-olio/ "Materiali per pittura ad olio")._
