---
layout: post
title: "Colorare un gatto con le matite colorate"
slug: colorare-gatto-matite-colorate
image: /wp-content/uploads/gatto6.jpg
excerpt: "In precedenti articoli abbiamo introdotto le matite colorate, definendo i concetti principali e la terminologia che utilizzeremo nei vari studi che"
categories:
    - pittura
tags:
    - animali
    - matite colorate
    - tutorial
author: sasadangelo
---

![Colorare un gatto con le matite colorate](https://www.disegnoepittura.it/wp-content/uploads/gatto6.jpg "Colorare un gatto con le matite colorate")

In precedenti articoli abbiamo introdotto le [matite colorate](https://www.disegnoepittura.it/matite-colorate/), definendo i concetti principali e la terminologia che utilizzeremo nei vari studi che realizzeremo con questo mezzo pittorico. In quest'articolo vedremo come utilizzare le matite colorate per colorare un gatto. Questo studio di gatto è pubblicato sul libro [Realistic Pet Portraits in Colored Pencils](https://www.amazon.com/Realistic-Pet-Portraits-Colored-Pencil/dp/1581804091) in cui trovate molti altri progetti simili a questo. Ringrazio l'autrice per il permesso di pubblicare la mia versione del tutorial.

Black (Nero) - P2 F1 TL. Iniziamo con il colore nero (Nero), la punta della matita molto appuntita (P1), una forte pressione (F1) e un tratto lungo (TL) per colorare i contorni dell'occhio e la pupilla. All'interno della pupilla lasciare in bianco per i riflessi. Il colore citato è il nome del colore nel brand Prismacolor, tra parentesi c'è il rispettivo colore nella classica notazione che tutti conosciamo.

Campitura - Cream (Ocra Gialla) - P1 F3 TC. Realizziamo una campitura con il colore cream, una punta molto fine (P1), una leggera pressione (F3) e un tratto circolare (TC).

Black (Nero), Cream (Ocra Gialla) - P2 F2 TCV. Iniziamo a stendere il primo strato del pelo del gatto con il colore black e cream. E' fondamentale che il tratto segua la direzione del pelo del gatto, solo così potremo creare i presupposti per un disegno realistico. Con il colore cream realizzare anche una campitura all'interno del naso.

![gatto1](https://www.disegnoepittura.it/wp-content/uploads/gatto1.jpg "gatto1")

Indigo Blue (Blu Indigo o in sostituzione Blu Oltremare) - P2 F1 TL. Ripassare sulla pupilla e sui contorni dell'iris.

Deco Yellow (Giallo Limone) - P1 F1 TC. Creare una seconda campitura nel'iris del gatto.

Tuscan Red, Jasmine (Terra siena bruciata, Giallo cadmio chiaro) P2 F1 TCV. Con il colore Tuscan red creare un secondo strato sul pelo scuro del gatto. Con il colore Jasmine creare un secondo strato sulla parte del pelo giallo-arancio.

Chartreuse (Giallo indiano) P1 F3 TC. Realizzare una terza campitura dei due occhi del gatto. Quest'ulteriore campitura serve a far risaltare ancora di più i riflessi dell'iris.

Indigo Blue (Blu Indigo o in sostituzione Blu Oltremare), Goldenrode (Giallo arancio) - P2 F1 TCV. Con questi due colori ripassiamo per la terza volta sul pelo nella parte scura (con Indigo Blue) e in quella chiara (con Goldenrode). Anche in questo passo, come nei due precedenti, è fondamentale seguire la direzione del pelo del gatto.

![gatto2](https://www.disegnoepittura.it/wp-content/uploads/gatto2.jpg "gatto2")

Pumpkin Orange (Arancio cadmio) - P1 F2 TC. Modellare gli occhi creando una zona d'ombra su cui risalteranno ancora di più i riflessi.

Tuscan red (Terra siena bruciata) - P1 F1 TC. Rinforzare l'ombra delle pupille.

Dark Umber (Terra ombra bruciata), Pumpkin Orange (Arancio cadmio) - P2 F1 TCV. Arricchire il pelo del gatto stendendo sulla parte scura uno strato di dark umber e sulla parte chiare uno strato di pumpkin orange.

![gatto3](https://www.disegnoepittura.it/wp-content/uploads/gatto3.jpg "gatto3")

Peacock Green (Verde vescica) - P1 F1 TC. Colorare la zona d'ombra con peacock green. Il verde sovrapponendosi al colore tuscan red (che è il complementare) formerà un bel colore d'ombra grigio verdastro.

![gatto4](https://www.disegnoepittura.it/wp-content/uploads/gatto4.jpg "gatto4")

Indigo Blue (Blu Indigo o in sostituzione Blu Oltremare) - P1 F1 TC. Scurire il colore d'ombra degli occhi realizzati nella fase precedente con indigo blue. Il colore deve essere molto scuro nella parte alta degli occhi.

Mineral Orange (Arancio) - P1 F2 TC. Aggiungere pochissimo di questo colore nell'iris.

Apple Green (Verde cadmio) - P1 F2 TC. Aggiungere questo  colore all'iris degli occhi. Fare in modo che traspaia un pò del colore Mineral Orange.

True Blue (Blu ceruleo) - P2 F2 TC. Aggiungere poco di questo colore ai riflessi degli occhi.

Black (Nero) - P2 F2 TCV. Ripassare il colore black sul pelo gatto sfumandolo verso la parte bianca.

Light Gray (Grigio chiaro), Dark umber - P2 F2 TC. Colorare il muso del gatto stendendo prima il colore light gray e poi dark umber.

![gatto5](https://www.disegnoepittura.it/wp-content/uploads/gatto5.jpg "gatto5")

Light Gray (Grigio chiaro) - P1 F1 TL. Per realizzare i baffi è necessario creare dei solchi con un oggetto appuntito. Io ho utilizzato l'ago di un compasso. Questi solchi devono dare la forma ai baffi. Sovrapporre a questi solchi il colore light gray.

Tuscan red (Terra siena bruciata) - P2 F3 TC. Ripassare leggermente questo colore sul naso. Esercitando maggiore pressione si colorino poi le narici del naso.

Dark umber (Terra ombra bruciata - P2 F1 TC. Scurire la bocca del gatto.

![gatto6](https://www.disegnoepittura.it/wp-content/uploads/gatto6.jpg "gatto6")

Fonte: [Realistic Pet Portraits in Colored Pencils](https://www.amazon.com/Realistic-Pet-Portraits-Colored-Pencil/dp/1581804091)
