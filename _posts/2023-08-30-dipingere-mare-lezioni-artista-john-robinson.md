---
layout: post
title: "Dipingere il mare con le lezioni dell'artista John E. Robinson"
published: true
author: sasadangelo
comments: true
date: 2009-12-01 08:12:13
tags:
    - libri e dvd
    - paesaggi
    - prospettiva aerea
categories:
    - artisti
permalink: /dipingere-mare-lezioni-artista-john-robinson
---

  



  John E. Robinson (1932-2008) è stato un artista della east coast americana specializzato nella realizzazione di paesaggi marini. I tipi di paesaggio dipinti dall&#8217;artista, però, non sono quelli a cui siamo abituati noi in italia, cioè paesaggi con mare calmo e azzurro, cielo limpido, barche, e case arroccate sulle colline. Il mare che dipingeva l&#8217;artista è quello tipico della costa pacifica americana, cioè mare agitato, grandi onde che si scagliano sulle rocce, schiuma presente un pò ovunque.





  Non c&#8217;è dubbio, dipingere questo genere di paesaggio è molto più complesso e prima dell&#8217;esperienza è necessario conoscere alcuni principi teorici di base che l&#8217;artista sa insegnare nei suoi libri, DVD e Workshop. Personalmente ho acquistato 4 VHS (che io ho poi convertito in DVD) e il libro Painting the sea in oil using special effects e devo ammettere che sono stati soldi ben spesi. Nella sua biografia si legge che ha dipinto, nella sua carriera oltre 4000 paesaggi marini e 800 paesaggi e a vedere i risultati bisogna dire che l&#8217;esperienza c&#8217;è tutta. Ma la qualità maggiore dell&#8217;artista non è  stata tanto la sua bravura, quanto la sua capacità di riuscire a trasmettere le sue conoscenze a chi segue i suoi corsi.



  Grazie a lui ho imparato come riuscire ad ottenere un buona prospettiva aerea mediante l&#8217;ausilio di quello che lui chiama &#8220;colore dell&#8217;atmosfera&#8221;. Sempre dalle sue lezioni ho capito come il colore dell&#8217;atmosfera e della luce del sole influenzi tutte le tinte del paesaggio. Ho imparato come gestire i riflessi e molto altro ancora. Certo poi i miei risultati non sono nemmeno lontanamente paragonabili ai suoi, ma questo penso dipenda più da me che da lui.



  A chi conosce un pò di inglese e ama dipingere non posso che consigliare alcuni suoi corsi e libri come:


  * [Painting the sea in oil using special effects][1]
  * Painting the sea in oils &#8220;Morning Breakers&#8221;
  * Painting the sea in oils &#8220;The Big Wave&#8221;
  * Painting the sea in oils &#8220;Twilight mist&#8221;
  * Painting the sea in oils &#8220;Beach Reflections&#8221;


  sul suo sito e su Amazon trovate anche altri titoli sui quali, però, non mi esprimo perchè non li ho potuti analizzare in prima persona. Per i DVD e VHS (non credo ci sia ancora qualcuno che possieda un VHS), se decidete di acquistarli, assicuratevi che siano in formato PAL altrimenti non sono visibili con i lettori che abbiamo in Italia.



  Ogni VHS o DVD oltre all&#8217;esecuzione passo passo di un dipinto riporta sempre due o tre lezioni teoriche che io ho trovato molto preziose.



  Devo ammettere, però, che sul VHS &#8220;The Morning Breakers&#8221; ho preso una mezza fregatura perchè l&#8217;audio non si sente. Tuttavia, non ho chiesto ad Amazon di cambiarlo perchè non avevo voglia di fare il reso e attendere un nuovo VHS. Il video è compresibile anche muto però non è la stessa cosa. Inoltre, credo che questo disguido sia più imputabile ad Amazon che non all&#8217;autore. In generale, tutti i suoi video sono registrati con un volume un pò basso.



  Per chi non mastica bene l&#8217;inglese posso segnalare un libro in italiano (in realtà tradotto in italiano) ben fatto, con diversi progetti passo passo che insegnano a dipingere paesaggi marini identici a quelli di John E. Robinson. Il libro in questione è Dipingere i mari e cieli a olio.



  Mi piacerebbe sapere se c&#8217;è qualcun altro che ha comprato qualche libro o DVD di quest&#8217;artista per vedere se condivide la mia opinione o la sua esperienza è stata completamente diversa. Mi piacerebbe anche conoscere la vostra opinione circa libri e corsi di artisti che trattano soggetti anloghi.


 [1]: https://www.disegnoepittura.it/painting-the-sea-in-oils-using-special-effects/