---
title: "Preparare i colori ad olio da se"
date: 2006-10-04 08:00:17
categories: ['Pittura']
tags: ['materiali', 'pittura ad olio']
layout: single
---

![oil1](https://www.disegnoepittura.it/wp-content/uploads/oil7.jpg "oil7")  
Tempo fa mi ritrovavo a via Margutta alla mostra dei Cento Pittori. Mi capitò di parlare con un artista che effettuava riproduzioni di quadri antichi utilizzando tecniche antiche. Io avevo intuito che si preparava i colori da solo ma volevo una conferma così gli faci la seguente domanda: “ma lei utilizza tubetti di colore o se li prepara da solo?”.

Lui mi guardò quasi come dire “ma che razza mi domanda mi fai …”. Mi confermò che i colori se li preparava rigorosamente da soli. Io sconsiglio questa pratica ai principianti e anche a quelli che non avvertono un’esigenza specifica. Sperimentare la preparazione dei colori è giusta, ma la scelta non deve avvenire solo per dire … che figo, i colori me li preparo da solo. Non so se sono stato chiaro.

Per consentire a chi lo desidera di sperimentare da se la preparazione dei colori vi fornisco il metodo di esecuzione.  
![oil1](https://www.disegnoepittura.it/wp-content/uploads/oil1.jpg "oil1")

Si disponga su una superfice non poroso il pigmento del colore che si desidera preparare. I pigmenti li trovate nei negozi specializzati.  
![oil1](https://www.disegnoepittura.it/wp-content/uploads/oil2.jpg "oil2")

Con una spatola creare un piccolo buco al centro della polverina.  
![oil1](https://www.disegnoepittura.it/wp-content/uploads/oil3.jpg "oil3")

Versare pochissimo olio di lino nel buco realizzato prima. Mettere pochissimo olio. Di olio ne serve meno di quello che possiate immaginare.  
![oil1](https://www.disegnoepittura.it/wp-content/uploads/oil4.jpg "oil4")

Dalla figura si osserva che per 30g di pigmento si è versato un cucchiaino di olio.  
![oil1](https://www.disegnoepittura.it/wp-content/uploads/oil5.jpg "oil5")

A questo punto con la spatola portiamo il pigmento verso il centro sovrapponendolo all’olio. Attenzione che l’olio non scappi via dai lati. Portando il pigmento verso il centro e schiacciando la spatola verso il basso si inizia a mischiare l’olio con il pigmento.  
![oil1](https://www.disegnoepittura.it/wp-content/uploads/oil6.jpg "oil6")

Continuate l’opera di mistione con la spatola.  
![oil1](https://www.disegnoepittura.it/wp-content/uploads/oil7.jpg "oil7")

Quando il colore avrà raggiunto la consistenza adeguata, possiamo utilizzarlo così com’è sulla tavolozza. Prossimamente, invece, vedremo il processo da seguire per conservare il colore in un tubetto o barattolino.

**Fonte:** [www.sinopia.com](http://www.sinopia.com)