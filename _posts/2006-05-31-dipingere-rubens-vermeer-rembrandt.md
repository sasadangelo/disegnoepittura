---
layout: single
title: "Dipingere come Rubens, Vermeer e Rembrandt. (I parte)"
date: 2006-05-31 08:55:58
categories: ['Pittura']
tags: ['nature morte', 'tutorial']
feature_image: "/wp-content/uploads/rose-fig1.jpg"
---

Oggi inizieremo ad analizzare la tecnica che, presumibilmente, hanno utilizzato molti pittori fiamminghi come Rubens, Vermeer e Rembrant con un piccolo progetto che realizzeremo passo per passo. Mi sono interessato a questa tecnica qualche tempo fa partecipando ad una discussione sul tema della [tecnica dei fiamminghi](http://www.wetcanvas.com/forums/showthread.php?t=141627). In pratica sul forum di Pittura ad Olio di Wetcanvas un artista pubblicò una procedura già descritta sul sito di [Artpapa](http://www.artpapa.com/). Poichè la lettura di una discussion di un forum in inglese potrebbe essere per qualcuno troppo difficile da seguire, ho pensato di scrivere un articolo integrando le informazioni ivi riportate con altre in mio possesso derivanti sia da siti come Artpapa sia da altre fonti. Nel frattempo, per chi lo desiderasse, sul sito di Artpapa troverà due lezioni gratuite su questa tecnica: [Lezione 1](http://www.1art.com/tips.htm) e [Lezione 2.](http://www.artpapa.com/oil-painting-lesson-1/index.html)

### Introduzione

Tra il ‘600 e il ‘700 la storia dell’arte ha avuto un periodo di grande splendore grazie soprattutto al contributo offerto da diversi pittori del nord europa come Rembrant, Rubens e Vermeer. Questi pittori si distinguevano per l’eccezionale realismo con cui eseguivano le proprie opere, frutto di una tecnica che pur ispirandosi a modelli del Rinascimento italiano si è evoluta in modo così indipendente e originale da diventare un punto di riferimento anche per le arti visive dei secoli successivi. Obiettivo di questa serie di articoli è quello di illustrare, passo dopo passo, i punti salienti di questa tecnica attraverso lo studio di un vero dipinto. I pittori fiamminghi realizzavano i loro dipinti mediante la sovrapposizione di diversi strati di pittura. In ciascuno strato veniva affrontato e risolto uno specifico problema del processo pittorico come: definizione dell’atmosfera del quadro, studio tonale, colorazione, definizione dei dettagli ed altro ancora. Ogni strato veniva realizzato in modo tale da semplificare il lavoro nello strato successivo. Il pittore iniziava un nuovo strato solo quando quello precedente era perfettamente asciutto. Spesso passavano anche mesi da uno strato all’altro. La tecnica può essere riassunta in 7 fasi principali oltre al disegno:

1. campitura
2. chiaroscuro (2 fasi di cui 1 opzionale);
3. studio tonale;
4. colore (2 fasi di cui 1 opzionale);
5. rifinitura;

ll soggetto usato per illustrare questa tecnica è un mazzo di rose visibile nella seguente figura.

![rose-fig1]({{ site.baseurl }}/wp-content/uploads/rose-fig1.jpg "rose-fig1")

Prima di iniziare, bisogna eseguire [l’imprimitura della tela con gesso acrilico]({{ site.baseurl }}/preparare-tela-imprimitura-gesso-acrilico/). Per realizzare questo lavoro si può utilizzare sia la spatola che il pennello. Si applichino 2 strati di gesso acrilico, per velocizzare l’asciugatura si può utilizzare un asciugacapelli. Si utilizzi il rasoio per rimuovere gli eccessi di gesso essiccato. Si procede con il disegno a matita del soggetto che deve essere molto accurato. Il disegno viene poi ripassato con un pennino ad inchiostro marrone, in modo che si armonizzi con i successivi strati di pittura. Successivamente, si esegue la campitura della tela con un unico colore. I motivi per cui si fa ciò sono essenzialmente 2:

1. avere la tela coperta di un tono intermedio che ci aiuterà a giudicare meglio le tinte che applicheremo negli strati successivi;
2. definire un colore che darà uniformità all’intero dipinto.

Generalmente la tonalità di questo colore deve coincidere con quella dell’area più illuminata del dipinto. Successivamente, si esegue uno studio tonale (monocromatico) mediante l’utilizzo di un solo colore. Si passa poi ad eseguire uno studio tonale più serio non più con un solo colore bensì con diversi livelli di grigio. Con questo lavoro avremo così definito il chiaroscuro dell’opera che, generalmente, rappresenta l’80% del nostro lavoro. Il chiaroscuro con i toni di grigio conferirà al dipinto un aspetto perlato e un’atmosfera sicuramente di forte impatto visivo. Infine, ci sono le fasi di colorazione del soggetto e una fase in cui si definiscono i dettagli, i punti di massima luce, i riflessi ed altro ancora.

Hai letto le altre puntate della serie di articoli Dipingere come Rubens, Vermeer e Rembrandt? Segui i seguenti link per leggere le altre puntate:

[Dipingere come Rubens, Vermeer e Rembrandt. (II parte)]({{ site.baseurl }}/dipingere-rubens-vermeer-rembrandt-2/)

[Dipingere come Rubens, Vermeer e Rembrandt. (III parte)]({{ site.baseurl }}/dipingere-rubens-vermeer-rembrandt-3/)

[Dipingere come Rubens, Vermeer e Rembrandt. (IV parte)]({{ site.baseurl }}/dipingere-rubens-vermeer-rembrandt-4/)

[Dipingere come Rubens, Vermeer e Rembrandt. (V parte)]({{ site.baseurl }}/dipingere-rubens-vermeer-rembrandt-5/)