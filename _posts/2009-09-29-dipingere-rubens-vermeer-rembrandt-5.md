---
layout: single
title: "Dipingere come Rubens, Vermeer e Rembrandt (V° parte)"
date: 2009-09-29 08:00:19
categories: ['Pittura']
tags: ['nature morte', 'tutorial']
feature_image: "/wp-content/uploads/rose-fig1-thumb.JPG"
---

**1° Fase di Colore**

Dopo 3-4 settimane di attesa che l’asciugatura si completi, riprendiamo il nostro lavoro. Ricordiamo che quando trascorre molto più tempo è conveniente spalmare una cipolla sulla tela per i motivi che abbiamo già analizzato negli articoli precedenti. Prima di iniziare a dipingere si proceda a rimuovere la polvere con un rasoio e ad oliare la tela, rimuovendo, successivamente, l’olio in eccesso con uno straccio. Ricordatevi di rimuovere l’olio dalle zone che non riuscite a dipingere in giornata, altrimenti il dipinto ingiallisce. Il giorno successivo potete dipingere quelle zone stendendo opportunamente l’olio.

In questa fase i colori non vanno utilizzati così come escono dal tubo, bensì vano mischiati con i grigi utilizzati nella fase dello studio tonale. Ad esempio, se dipingiamo una zona che ha un tono pari a 4, mischiamo al colore un pizzico di grigio tono 4.

Ai colori presenti nella tavolozza del passo precedente aggiungiamo vermiglione, carminio d’alzarina, giallo cadmio, blu di prussia e giallo ocra.

Per dipingere le rose si utilizzi una miscela di vermiglione, carminio e giallo cadmio. Per le zone in ombra si aggiunga un pò di complementare che si può ottenere con blu di prussia e giallo. Per le parti in luce si può mescolare con bianco e giallo. Tenete presente che queste miscele sono solo indicative ed essendo il rosso delle rose scuro e saturo è molto difficile da ottenere, quindi fate qualche prova a parte. Purtroppo non ho foto intermedie che sarebbero state di aiuto, quindi l’unico mezzo a vostra disposizione è quello di provare,

Per le foglie è possibile utilizare una miscela di blu di prussia, giallo cadmio e giallo ocra. Cominciate con giallo di cadmioe man mano aggiungete blu di prussia, alla fine aggiungete pochissima ocra. Ricordatevi che il blu di prussia è un colore molto forte, ne bastano piccole quantità per influenzare l tinte. Le zone in ombra potete scurirle con un rosso del tipo usato per le rose, mentre le aree in luce con poco giallo e bianco.

Nel dipingere le rose (ma questo vale per qualsiasi oggetto)la zona di luce più vicina all’ombra è quella più satura, quindi avanza di più e da così la sensazione di rotondità.

![dipingere rubens rembrandt vermeer]({{ site.baseurl }}/wp-content/uploads/flemish-rose-1st-layer1.jpg "dipingere rubens rembrandt vermeer")

**2° Fase di Colore**

Completata la prima fase di colorazione si lascia asciugare per 2 o 3 settimane. Dopo che è trascorso questo periodo procedere con una seconda fase di colorazione. Si ripete tutta la procedura di oleazione e pulitura con rasoio come visto nel passo precedente e si utilizzano gli stessi colori del passo precedente senza mischiarli con i grigi. In questa fase correggiamo le cose che non ci piacciono nel dipinto cercando di aumentare i  contrasti, rendendo gli scuri più scuri e i chiari più chiari se serve.

Completata la seconda fase di colorazione si lascia asciugare per altre 2 o 3 settimane. Prima di iniziare la fase di rifinitura si proceda con la consueta cipolla (se abbiamo atteso più di 2 mesi), l’oleazione e la pulizia con rasoio.

![dipingere rubens rembrandt vermeer]({{ site.baseurl }}/wp-content/uploads/flemish-rose-2st-layer1.jpg "dipingere rubens rembrandt vermeer")

**Rifinitura**

In questa fase si lavora sui punti luce che si ottengono con bianco e pochissimo complementare del colore locale. Quindi i punti luce sulle rose sono ottenute con bianco e pochissimo verde (quello usato per le foglie), il contrario per le foglie se è il caso. Per applicare i punti luce si utilizzi la [tecnica make it, break it e make it again]({{ site.baseurl }}/dipingere-mela/). Per unificare gli elementi del quadro si dipingono i riflessi nelle ombre. La foglia grande ha nel suo riflesso un pò di colore delle rose, così come nell’ombra delle rose c’è un riflesso che contiene poco verde delle foglie. Questi accorgimenti, spesso non sono visibili negli oggetti reali ma sono licenze che l’artista adotta per dare maggiore unità al dipinto.

Per le gocce leggete l’articolo su come [dipingere una goccia]({{ site.baseurl }}/dipingere-una-goccia/). Dipingete prima la zona più scura dove alla fine comparirà il punto luce. Usate un colore più scuro di quello sottostante. Dipingete la parte in luce e sfumate bene le due zone. Se c’è dipingete un’ombra portata della goccia sull’oggetto su cui è poggiata. Infine, dipingete il punto luce nella zona più scura della goccia. In pratica, la luce entra nella goccianel punto luce ed esce dalla zona illuminata.

![dipingere rubens rembrandt vermeer]({{ site.baseurl }}/wp-content/uploads/rose-fig1.jpg "dipingere rubens rembrandt vermeer")

Hai letto le altre puntate della serie di articoli Dipingere come Rubens, Vermeer e Rembrandt? Segui i seguenti link per leggere le altre puntate:

[Dipingere come Rubens, Vermeer e Rembrandt. (I parte)]({{ site.baseurl }}/dipingere-rubens-vermeer-rembrandt/)

[Dipingere come Rubens, Vermeer e Rembrandt. (II parte)]({{ site.baseurl }}/dipingere-rubens-vermeer-rembrandt-2/)

[Dipingere come Rubens, Vermeer e Rembrandt. (III parte)]({{ site.baseurl }}/dipingere-rubens-vermeer-rembrandt-3/)

[Dipingere come Rubens, Vermeer e Rembrandt. (IV parte)]({{ site.baseurl }}/dipingere-rubens-vermeer-rembrandt-4/)